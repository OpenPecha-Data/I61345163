༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5561
ImageGroup:
13CN5563
LCCN:
In/a
ISBN:
n/a
Title:
མ་ཎི་བཀའ་འབུམ།
(སྟོད་ཆ།
)
སྨད་ཆ།
ma Ni bka' 'bum/ (stod cha/ smad cha/)
to-be-supplied
Author:
to-be-supplied
Descriptor:
In/a
Original Publication:
n/a
Place:
n/a
Publisher:
n/a
Date:
n/a
Volume:
1
Total Volumes:
2
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



གངས་ཅན་ཁྱད་ནོར་དཔེ་ཚོགས་པོད་ཕྲེང༌།
༡ ༣༥
མ་ཎི་བཀའ་འབུམ།
གླེགས་བམ་དང་པོ།
མཛད་པ་པོ། ཆོས་རྒྱལ་སྲོང་བཙན་སྒམ་པོ་སོགས། །
གཏེར་སྟོན། གྲུབ་ཐོབ་དངོས་གྲུབ་སོགས།
SS
pན
སེར་གཙུག་ནང་བསྟན་དཔེ་ཚོགས་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



གངས་ཅན་ཁྱད་ནོར་དཔེ་ཚོགས་པོད་ཕྲེང་།
༼༡ ༣༥༽
མ་ཎི་བཀའ་འབུམ།
གླེགས་བམ་དང་པོ།
མཛད་པ་པོ། ཆོས་རྒྱལ་སྲོང་བཙན་སྒམ་པོ་སོགས།
གཏེར་སྟོན། གྲུབ་ཐོབ་དངོས་གྲུབ་སོགས།
སེར་གཙུག་ནང་བསྟན་དཔེ་ཚོགས་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP}数据
嘛呢全集:藏文/松赞干布等著.--拉萨:西藏
人民出版社,2011.1(2013.1重印)
(慧宝丛书)
ISBN 978-7-223-03011-3
I.D嘛…L.0.0.0喇嘛派- 佛教史-史料
- 西藏-文集 - 藏语 N. DB946.6-53
中国版本图书馆 CIP 数据核字(2010)第235589号
嘛呢全集(上、下卷)
著者 松赞干布等
责任编辑道姊·才让多杰
封面设计 格 次
出版发行 西藏人民出版社(拉萨市林廓北路20号)
印
刷 拉萨市明鑫印刷有限公司
开
本 787×1092
1/16
印
张 64.75
数 820 千
版次 2011年1月第1版
次 2013年1月第2次印刷
字版印印书定
数 3,001-8,000
号 ISBN 978-7-223-03011-3
价 108.00 元(上、下卷)
版权所有,翻印必究
(如有印装质量问题,请与出版社发行部联系调换)
发行部联系电话(传真):0891-6826115



ཆོས་རྒྱལ་སྲོང་བཙན་སྒམ་པོ་ལ་ཕྱག་འཚལ་ལོ། །



《གངས་ཅན་ཁྱད་ནོར》དཔེ་ཚོགས་ཆེན་མོའི་ལས་ཞུགས་མི་སྣའི་མཚན་ཐོ།
བསྡུ་སྒྲིག་འགན་འཛིན་པ། བློ་བཟང་ལྷུན་གྲུབ། དབང་གྲགས། ཚེ་རིང་
།
ལས་ཞུགས་མི་སྣ། བློ་བཟང་ཆོས་འབྱོར། རྒྱལ་མཚན་བྱམས་པ། ཚེ་བརྟན་རྡོ་རྗེ། འཕྲིན་ལས།
ཀུན་དགའ་རྒྱལ་མཚན། ངག་དབང་བྱང་སེམས། བློ་བཟང་འཕགས་མཆོག་
ཕུར་བུ། བློ་བཟང་འཇིགས་མེད། ཡེ་ཤེས། ཚེ་རིང་མ། ཚེ་རིང་ཆོས་སྒྲོན།
རྡོ་རྗེ་མཚོ། ལྷག་པ་སྒྲོལ་མ། ལྷ་སྐྱིད། བཀྲ་གཡང་། བྱམས་པ་ཆོས་སྒྲོན།
བསོད་ནམས་དབྱངས་ཅན། སྤེན་པ། པདྨ་མཁའ་འགྲོ།
ཞུ་དག་མཁན། བློ་བཟང་ཆོས་འབྱོར། རྒྱལ་མཚན་བྱམས་པ།
བློ་བཟང་འཕགས་མཆོག ། ཚེ་རིང་ཆོས་སྒྲོན། ལྷ་སྐྱིད།
གློག་ཀླད་ཡིག་གཏགས་པ། ཚེ་རིང་ཆོས་སྒྲོན། ལྷ་སྐྱིད། ལྷག་པ་སྒྲོལ་མ།
པར་སྒྲིག་ལག་རྩལ་པ། ཚེ་རིང་ཆོས་སྒྲོན།



གླེང་གཞི།
ཡུལ་གངས་ཅན་གྱི་ལྗོངས་འདིར་སངས་རྒྱས་ཀྱི་བསྟན་པ་དར་འཕེལ་བྱུང་བའི་ལོ་ངོ་སྟོང་ཕྲག་
ལྷག་གི་དུས་ཡུན་ནང་རིས་སུ་མ་ཆད་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་མཐའ་ཡས་པ་
ཞིག་གི་རྨད་དུ་བྱུང་བའི་ལེགས་བཤད་པོ་ཏི་པར་ཤིང་དང་བཅས་པ་དབུས་གཙང་ཁམས་གསུམ་སོགས་
བོད་ཁམས་ཁྱོན་དང་། གཞན་ཡང་ནང་ས་དང་། སོག་ཡུལ། ལ་དྭགས། འབྲས་ལྗོངས། འབྲུག་ཡུལ་
སོགས་ཡུལ་གྲུ་གཞན་དུའང་འཕྲིན་ལས་ཀྱི་སྣང་བ་དཀར་པོས་ཁྱབ་བཞིན་པ་དེ་ལྟར་ཡང་། དུས་རབས་
ཀྱི་འཕོ་འགྱུར་སྣ་ཚོགས་དང་ལྷག་པར་ “ རིག་གནས་གསར་བརྗེ་ཆེན་པོ་" ཟེར་བའི་ལོ་བཅུའི་གོད་
ཆགས་ནང་རིམ་བཞིན་རྩ་ཆེའི་ལེགས་བཤད་དེ་དག་གིས་མཚོན་ཆོས་འཇིག་རྟེན་གཉིས་ཐད་ཀྱི་རིག་
གཞུང་ཆེས་མང་པོ་ཞིག་རྩ་བ་ནས་སྟོངས་ཟིན་པ་དང་། ཤུལ་དུ་ལུས་པའི་དཔེ་རྙིང་དེ་དག་གི་གྲས་ནས་
མི་ཉུང་བ་ཞིག་བོད་ཀྱི་ཡུལ་གྲུ་གང་སར་ཐོར་གྱུར་དུ་སོང་སྟེ་བཙལ་འཚོལ་ཤིན་ཏུ་དཀའ་བའི་ཁར་
འགའ་ཞིག་བཞུགས་ཡོད་པ་དག་ཀྱང་ཕལ་ཆེ་བ་དགོན་སྡེ་ཆེ་ཁག་གི་ནང་ཕྱག་མཆོད་ཀྱི་ཡུལ་ཙམ་དང་།
ཡང་ན་སྤྱི་ཚོགས་ཚན་པ་ཁག་གི་ནང་རིག་དངོས་ཀྱི་འདུ་ཤེས་ཐོག་ནས་བསྡུ་ཉར་གནང་བ་ཙམ་ལས་
ཆེས་རྒྱ་ཆེ་བའི་རང་རིགས་ཀྱི་རིག་གཞུང་ལ་སློབ་གཉེར་དང་ཞིབ་འཇུག་ཉམས་ལེན་ལེགས་ཆ་སོགས་
ཁྱབ་གདལ་གནང་མཁན་གྱི་རྒྱ་ཆེའི་གཟིགས་ པ་པོ་རྣམས་ཀྱི་སྤྱན་ལམ་དུ་འགྱུར་མ་ཐུབ་པས་
གསུང་རབ་ཀྱི་དགོས་པ་ཇི་བཞིན་སྒྲུབ་མ་ཐུབ་པ་དང༌། ལར་ནས་མ་འོངས་པར་ཡང་དུས་ཀྱི་འགྱུར་
བགྲོད་དང་འབྱུང་བའི་གནོད་འཚེ་སོགས་ལས་རྩ་ཆེའི་རིག་གཞུང་དཔེ་དཀོན་དེ་རྣམས་རྩ་སྟོངས་སུ་མི་
འགྲོ་བའི་ངེས་པ་མེད་པར་བསམས་ན་དེ་དག་སྲུང་སྐྱོབ་མཚན་ཉིད་ཚང་བ་ཞིག་བྱེད་པའི་ཐབས་ལམ་
ཉག་གཅིག་ནི་ཕྱག་མཆོད་ཀྱི་རྟེན་དང་རིག་དངོས་ཀྱི་མཚན་ཐོག་ནས་སུས་ཀྱང་མཇལ་དཀའ་བའི་མཛོད་
སྡུག་ཏུ་འཇུག་རྒྱུ་དེ་མ་ཡིན་པར་མིག་རྒྱུང་ཡངས་པོས་དཔེ་སྐྲུན་འགྲེམས་སྤེལ་ཞུས་ཏེ་རྒྱ་ཆེའི་སློབ་གཉེར་
1



བས་མཚོན་གཟིགས་པ་པོ་ཀུན་གྱི་སྤྱན་ལམ་དུ་བསྟར་རྒྱུ་དེ་ནི་དོན་དམ་པའི་ཉམས་པ་སོར་ཆུད་དང་།
མི་ཉམས་གོང་འཕེལ་གྱི་བྱ་བ་ཞིག་ཡིན་ངེས་སྙམ་པ་དང༌། བསྟན་པ་དང་མི་རིགས་ཀྱི་རིག་གནས་རྒྱུན་
འཛིན་དང་སླར་གསོའི་བྱ་གཞག་ཁ་ཐོག་ཏུ་མ་ལུས་པར་ལག་ལེན་ལ་ཅི་འཁྱོལ་བྱེད་པའི་དྲི་མ་མེད་པའི་
ལྷག་བསམ་བཟང་པོས་ཀུན་ནས་བསླངས་ཏེ་ད་ལན་ངེད་སེ་ར་ཐེག་ཆེན་གླིང་དང་། དཔལ་ལྷ་ལྡན་
གཙུག་ལག་ཁང་གཉིས་ཀྱིས་ཕྱར་གྲུ་མཉམ་འདེགས་ཀྱིས་ཕྱོགས་སོ་སོ་ནས་ཐོག་མའི་དཔེ་སྐྲུན་གྱི་ཐེབས་
རྩ་བཞག་སྟེ་བཙུགས་པའི་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་དགེ་ལུགས་
གསུང་འབུམ་གཙོ་གནད་དུ་བྱས་ཏེ་རིས་མེད་ནང་བསྟན་གསུང་རབ་དཔེ་རྙིང་ཁག་གོམ་པ་རིམ་བགྲོད་
ཀྱིས་འཚོལ་བསྡུ་དཔར་སྐྲུན་ཞུས་ནས་དེའི་སུམ་ཆ་གཅིག་གཞུང་ལུགས་ལ་གསན་བསམ་གནང་མཁན་
མང་བའི་དགོན་སྡེ་ཆེ་ཁག་དང་། སྤྱི་ཚོགས་ཚན་པ་ཁག་གི་དཔེ་མཛོད་ཁང་། དེ་བཞིན་སློབ་གྲྭ་ཁག་
སོགས་ལ་ཞིབ་འཇུག་གི་དཔྱད་གཞིའི་ཚུལ་དུ་རིན་མེད་འབུལ་ལམ་ཞུ་རྒྱུ་དང་། དེ་འཕྲོས་རྣམས་རིན་
གོང་ཆུང་ཤོས་ཀྱི་ཐོག་ནས་རྒྱ་ཆེའི་སློབ་གཉེར་བ་དང་གཟིགས་པ་པོ་རྣམས་ཀྱི་ཐུགས་འདུན་བསྐོང་
གོང་ཐུབ་ཞུ་རྒྱུ་ཡིན་པས་རྒྱ་ཆེའི་མཁྱེན་ལྡན་རྣམ་པས་སྤྱི་དོན་ཐུགས་ལ་འདོགས་པའི་ལྷག་བསམ་གྱི་
ངེད་ཚོའི་ལས་རིམ་ལ་རྩ་ཆེའི་དགོངས་འཆར་གང་མང་ལྷུག་སྩོལ་དང༌། ལྷག་པར་འབྲེལ་ཡོད་མ་དཔེ་
དཀོན་རིགས་མཁོ་འདོན་གནང་སྐྱོང་ཡོང་རེ་ཞུ་བ་བཅས།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
2



བསྡུ་བསྒྲིགས་གསལ་བཤད།
ཨོཾ་མ་ཎི་པདྨེ་ཧཱུྃ། བོད་ཡུལ་ནི་འཕགས་པ་སྤྱན་རས་གཟིགས་ཀྱི་གདུལ་ཞིང་ཡིན་པ་དང་། བོད་མི་
རྣམས་ཀྱིས་ལྷ་གཅིག་ཕྱག་ན་པདྨོའམ་འཕགས་པ་སྤྱན་རས་གཟིགས་ཡི་དམ་དུ་བསྟེན་ཅིང༌། སྙིང་པོ་
ཡི་གེ་དྲུག་མ་ཁ་ཏོན་དུ་གྱེར་བ། འཕགས་པ་སྤྱན་རས་གཟིགས་ནི་བོད་ཀྱི་ལྷ་སྐལ་དང༌། གཟུངས་
སྔགས་ཡི་གེ་དྲུག་མ་བོད་ཀྱི་ཆོས་སྐལ་ལམ་ཕ་ཆོས་ཞེས་ཡོངས་སུ་གྲགས་ཤིང༌། ཆོས་སྐྱོང་བའི་རྒྱལ་པོ་
སྲོང་བཙན་སྒམ་པོའི་སྐུ་དུས་སུ་ལྷ་ཆོས་དགེ་བ་བཅུ་དང་མི་ཆོས་གཙང་མ་བཅུ་དྲུག་གི་ཁྲིམས་སྲོལ་
བཙུགས་པ་དང་། ར་ས་འཕྲུལ་སྣང་དང་ར་མོ་ཆེ་གཙུག་ལག་ཁང་སོགས་མཐའ་འདུལ་ཡང་འདུལ་གྱི་
གཙུག་ལག་ཁང་བཞེངས་པ། ཇོ་ཤཱཀ་རྣམ་གཉིས་དང་། ཇོ་བོ་ལོ་ཀེ་ཤྭ་རས་གཙོས་པའི་རྟེན་དང་བརྟེན་
པ་གདན་དྲངས་པ། འཕགས་པ་སྤྱན་རས་གཟིགས་འཇིག་རྟེན་དབང་ཕྱུག་གི་མདོ་རྒྱུད་ཉི་ཤུ་རྩ་གཅིག་
པ་སོགས་བོད་ཡིག་ཏུ་བསྒྱུར་བ་སོགས་སངས་རྒྱས་ཀྱི་བསྟན་པ་རིན་པོ་ཆེ་ལ་ཞབས་འདེགས་བླ་ལྷག་ཏུ་
མཛད་ཅིང་། བཙན་པོ་ཉིད་ཀྱིས་ཀྱང་གདུལ་བྱ་ལས་དག་རྣམས་ཀྱི་རྒྱུད་ལ་འཕགས་མཆོག་ཐུགས་རྗེ་
ཆེན་པོའི་རྣམ་སྤྲུལ་ཡིན་པའི་ངེས་ཤེས་སྐྱེ་བའི་ཕྱིར་ལི་ཡུལ་གྱི་དགེ་ཚུལ་གཉིས་དང་། ཁྲ་འབྲུག་ཏུ་ཀླུ་
བསད་པའི་སྡིག་པ་སྦྱོང་ཐབས་སུ་བཞེངས་པའི་མཆོད་རྟེན་གྱི་དྲུང་དུ་བཙུན་གཟུགས་ཅན་ཞིག་ལ་དབུ་
ཐོད་ཀྱི་ཨ་མི་དེ་ཝའི་ཞལ་བསྟན་པ་སོགས་ཐུན་མོང་མ་ཡིན་པའི་མཛད་པ་རྣམ་ཐར་དང༌། ཐུན་མོང་
བའི་སྣང་ངོར་ཐུགས་རྗེ་ཆེན་པོའི་ཆོས་སྐོར་ལ་ཉམས་བཞེས་ཀྱིས་སྒྲུབ་པའི་རྟོགས་པ་མཐོན་པོར་གཤེགས་
པ་སོགས་གང་ལ་གང་འདུལ་གྱི་མཛད་པ་མཐའ་ཡས་པ་ཞིག་བསྟན་ཡོད།
དེ་བཞིན་འཕགས་པ་སྤྱན་རས་གཟིགས་ཀྱི་རྣམ་འཕྲུལ་ཡང་བོད་གངས་ཅན་གྱི་ལྗོངས་སུ་མངོན་
གྱུར་དང་མངོན་གྱུར་མ་ཡིན་པའི་ཚུལ་གྱིས་ཞིང་འདིར་བྱོན་དང་འབྱོན་བཞིན་པ་འདི་ཡིན་ལ། དེ་འདྲའི་
ཁུངས་ལྡན་གྱི་ལོ་རྒྱུས་ནི་འཕགས་པ་སྤྱན་རས་
རས་གཟིགས་ཀྱི་ཆོས་སྐོར་མ་ཎི་བཀའ་འབུམ་དང་བཀའ་
1



ཆེམས་ཀ་ཁོལ་མ་སོགས་མང་དུ་ཡོད་པ་ལས། བཀའ་འབུམ་འདི་གཉིས་ནི་ཆོས་རྒྱལ་སྲོང་བཙན་གྱིས་
མཛད་ཅིང་ཐོན་མི་སཾ་བྷོ་ཊ་སོགས་ཀྱིས་ཡིག་ཐོག་ཏུ་ཕབ་སྟེ་གཏེར་དུ་སྦས་པ་རྣམས་ཕྱིས་དུས་རབས་
བཅུ་གཅིག་བཅུ་གཉིས་ནང་ཇོ་བོ་རྗེ་དང་གྲུབ་ཐོབ་དངོས་གྲུབ་ལ་སོགས་ཀྱིས་གཏེར་ནས་བཏོན་པར་མཛད།
མ་ཎི་བཀའ་འབུམ་འདིར་གླེགས་བམ་སྟོད་ཆ་སྨད་ཆ་གཉིས་ཡོད་ཅིང་གཙོ་བོ་སྒྲུབ་པའི་སྐོར་དང་
ཞལ་གདམས་ཀྱི་སྐོར་ཞེས་ནང་དོན་གཉིས་སུ་ཕྱེ་ཞིང་། དེ་ལས་གླེགས་བམ་དང་པོའམ་སྟོད་ཆ་འདི་ནི་
གྲུབ་ཐོབ་དངོས་གྲུབ་ཀྱིས་ར་ས་འཕྲུལ་སྣང་གཙུག་ལག་ཁང་གི་དབུ་རྩེའི་བྱང་ངོས་རྟ་མགྲིན་ཞབས་
འོག་ནས་གཏེར་ནས་བཏོན་རྗེས་མངའ་བདག་མྱང་ཉི་མ་འོད་ཟེར་ལ་གནང་།
འདིའི་ནང་དོན་གཙོ་བོ་ནི་འཕགས་པ་ཐུགས་རྗེ་ཆེན་པོའི་སྒྲུབ་སྐོར་གྱི་ཆོས་རྣམས་ཡིན། གླེགས་
བམ་འདིར་ཡང་ཞིབ་ཕྲའི་མདོ་སྐོར་དང་སྒྲུབ་སྐོར་གཉིས་དང༌། མདོ་སྐོར་ནང་ཐོག་མར་སངས་རྒྱས་
སྟོང་རྩའི་ལོ་རྒྱུས་ཆེན་མོ་དང༌། འཕགས་པ་སྤྱན་རས་གཟིགས་འགྲོ་བ་རིགས་དྲུག་སྡུག་བསྔལ་གནས་
ལས་སྒྲོལ་བའི་དམ་བཅས་ཏེ་འགྲོ་དོན་མཛད་པའི་ལོ་རྒྱུས། བོད་དུ་མིའི་འགྲོ་བ་བྱུང་བ་ནས་དམ་ཆོས་
དབུ་བརྙེས་ཚུལ། ཆོས་རྒྱལ་སྲོང་བཙན་གྱི་མཛད་རྣམ་རྒྱས་པ་དང་སྐུའི་འཁྲུངས་རབས་རྣམ་ཐར་སོགས་
བཞུགས།
ཐུགས་རྗེ་ཆེན་པོ་སྒྲུབ་ཐབས་ཀྱི་ཆོས་སྐོར་ནང་གཟུངས་མཆོག་ཡི་གེ་དྲུག་མའི་ཕན་ཡོན་གཟུངས་མཆོག་
འདི་ལ་བརྟེན་ནས་ རྐྱེན་ངན་བར་ཆད་སེལ་ཚུལ་དང༌། ཚོགས་གསོག་སྒྲིབ་སྦྱོང་བྱེད་ཚུལ། མདོར་ན་སྒྲུབ་
ཐབས་སྣ་ཚོགས་ལ་བརྟེན་ནས་འཕགས་མཆོག་སྙིང་རྗེའི་རང་གཟུགས་སྒྲུབ་ཚུལ། གཞན་ཡང་སྒྲུབ་ཐབས་
ཕྲན་ཚེགས་བཅས་པ་འཁོད་ཡོད་དོ། །
གླེགས་བམ་གཉིས་པའམ་སྨད་ཆ་འདི་ནི་མངའ་བདག་ཉང་ཉི་མ་འོད་ཟེར་གྱིས་ར་ས་འཕྲུལ་སྣང་
གི་ཐུགས་རྗེ་ཆེན་པོའི་ལྷ་ཁང་གི་རྟ་མགྲིན་གྱི་ཞབས་འོག་ནས་གཏེར་དུ་བཞེས་ཤིང་། འདིའི་ནང་དོན་
གཙོ་བོ་ནི་ཞལ་གདམས་བློ་སྦྱོང་གི་སྐོར་ཡིན་ཞིང་། དེ་དག་ཆོས་རྒྱལ་རང་གི་ཡབ་ཡུམ་དང་བཙུན་མོ་
རྣམ་པ། སྲས་དང་སྲས་མོ། ཕྱི་ནང་གི་བློན་ཆེན་རྣམས། དེ་བཞིན་བོད་འབངས་ཡོངས་སོགས་ལ་གདམས་
2



པ་ཡིན་ཅིང་། ཁྱོན་གདམས་པ་ཆེ་ཚོ་ཆུང་ཚོ་བརྒྱ་དང་ལྔ་བཅུ་ཡོད་པས་ཆོས་རྒྱལ་གྱི་ཞལ་གདམས་བརྒྱ་
ལྔ་བཅུ་ཞེས་ཀྱང་གྲགས་པ་འདི་ཡིན། དེ་དག་གིས་ལྟ་བ་རྟེན་འབྱུང་གི་ལྟ་བ་དང༌། སྤྱོད་པ་འཚེ་བ་མེད་
པའི་བྱམས་པ་དང་སྙིང་རྗེའི་སྤྱོད་པ་དང་བྲལ་ན། ཐུགས་རྗེ་ཆེན་པོའི་ཆོས་མ་ཡིན་ཞེས་གདམས་ངག་
ཀུན་གྱི་སྙིང་པོ་ལྟ་སྤྱོད་ཟུང་འབྲེལ་བསྒོམ་པ་དེ་ཡིན་པར་གསུངས་པ་དེའོ། །
ད་ལྟ་མཇལ་དུ་ཡོད་པའི་མ་ཎི་བཀའ་འབུམ་འདི་ནི་གྲུབ་ཐོབ་དངོས་གྲུབ་དང་མངའ་བདག་མྱང་
གིས་ལ་སྟོད་པ་མི་བསྐྱོད་རྡོ་རྗེ་ལ་གནང་ཞིང་། དེས་རྗེ་བཙུན་ཤཱཀྱ་བཟང་པོ་ལ་གནང་། དེས་ར་སའི་ཆུ་
རགས་ཞིག་གསོས་མཛད་པས་ལུང་བསྟན་ཐོབ་ནས་གནོད་སྦྱིན་ཁང་པ་ནས་གབ་པ་མངོན་བྱུང་གི་སྐོར་
རྣམས་དང་མདོ་སྐོར་རྣམས་ཐོས་ནས་སྤྲུལ་པའི་རྒྱལ་པོའི་ཆོས་སྐོར་ཐམས་ཅད་བླ་མ་རིན་པོ་ཆེ་ལྷ་རྗེ་
དགེ་བ་འབུམ་ལ་གནང་ཞིང་དེས་ལྕམ་ཡེ་ཤེས་མཆོག་ལ་གནང་། དེས་གྲུབ་ཐོབ་ཆུ་སྒོམ་པ་ལ་གནང་།
དེས་མཐའ་བཞི་བྱ་བྲལ་བ་ལ། དེས་འཇམ་དབྱངས་ཚུལ་ཆེན་པ་ལ། དེས་བླ་མ་བཀྲ་ཤིས་རྒྱལ་མཚན་
ལ། དེས་ར་སའི་ཆུ་རོགས་པ་བློ་གྲོས་རྒྱལ་མཚན་པ་ལ། དེས་འཕགས་མཆོག་ནོར་བཟང་ལ་
བཅས་ད་ལྟ་བར་ལུང་རྒྱུན་དང་བླ་བརྒྱུད་མི་ཉམས་པར་གནས་ཡོད།
མ་ཎི་བཀའ་འབུམ་འདི་འཕགས་པ་ཐུགས་རྗེ་ཆེན་པོའི་ཆོས་སྐོར་ལ་སོང་སྒྲུབ་སྐོར་ཁྲོད་བཀའ་
འཕགས་པ་
ས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ། རྒྱ་གར་གྱི་མཁན་པོ་ཛི་
ན་མི་ཏྲ་དང་དཱ་ན་ཤཱི་ལ་དང་ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེའི་བསྒྱུར་དང༌། འཕགས་པ་བྱང་ཆུབ་
སེམས་པ་སྤྱན་རས་གཟིགས་དབང་ཕྱུག་ཕྱག་སྟོང་སྤྱན་སྟོང་དང་ལྡན་པ་ཐོགས་པ་མི་མངའ་བའི་
ཐུགས་རྗེ་ཆེན་པོའི་སེམས་རྒྱ་ཆེར་ཡོངས་སུ་རྫོགས་པ་ཞེས་བྱ་བའི་གཟུངས་ཆོ་ག་དང་བཅས་པ་ཞུ་ཆེན་
གྱི་ལོ་ཙཱ་བ་བནྡེ་ཆོས་གྲུབ་ཀྱིས་རྒྱ་དཔེ་ལས་བསྒྱུར་བ་སོགས་ཆོས་རྒྱལ་སྲོང་བཙན་གྱི་ཕྱིས་སུ་བྱུང་བའི་
འགྱུར་ཁག་ཅིག་བཞུགས།
གཞན་ཡང་མ་ཎི་བཀའ་འབུམ་འདི་ལ་ཕྱིས་ཀྱི་སྒྲིག་པ་པོ་མི་འདྲ་བའི་དབང་གིས་རྒྱས་བསྡུས་ཀྱང་
མི་འདྲ་བ་མང་པོ་མཇལ་རྒྱུ་འདུག་སྟེ། འགའ་ཞིག་གིས་ཆོས་རྒྱལ་གྱི་མཛངས་ཡིག་ཞེས་ཆོས་ཚན་ཟུར་
འགྱུར་ལས་འབ
3



ས་
དུ་བཏོན་པ་དང༌། ཡང་འགའ་ཞིག་གིས་ཟངས་རི་རས་པའི་གཏེར་ཆོས་ཡེར་པའི་དཀར་ཆག་ལྷ་ལུང་
དཔལ་རྡོར་མ་དང༌། ལ་སྟོད་དམ་པ་དམར་པོའི་གཏེར་ཆོས་བསྟན་པ་དར་རྒྱས་མ། ཐུགས་རྗེ་ཆེན་པོའི་
ཆོས་སྐོར་ཕྲན་ཚེགས་སོགས་སྣོན་ཕྲི་ཅི་རིགས་པ་འདུག་མོད། རྩ་བའི་ཆ་ནས་ས་བཅད་ནང་དོན་སོགས་
ལ་དབྱེ་བ་ཆེར་མེད།
ཡང་རང་རེ་རྣམས་ཀྱིས་ངེས་པར་རྟོགས་དགོས་པ་ཞིག་ནི་བོད་སྔ་རབས་པ་དག་
ཡག་ཐོག་ཡག་བརྩེགས་ལྟ་བུའི་ཀུན་སློང་ཞིག་གིས་སྔོན་གྱི་མ་ཕྱིའི་ཐོག་རང་རང་གིས་ཡང་དག་ངེས་
ཡིན་སྙམ་པའི་ཕྲི་སྣོན་བཅོས་བཟོ་བྱས་པ་དཔེར་ན་བཀའ་བསྟན་གྱི་ཆོས་ཚན་མང་པོར་ཕྱིས་འགྱུར་གྱི་བཅོས་
བཞུགས་ཡོད་པ་དང་། ཡང་ན་ཞབས་བཏགས་པ་སོགས་ཡོད་པ་ནི་ད་ལྟའི་མ་ཡིག་དཔྱད་གཞིའི་རིན་
ཐང་ལ་དཔག་ནས་མ་ཕྱིའི་འབྲུ་དོན་ཇི་བཞིན་འཇོག་པ་དེ་འདྲ་མ་ཡིན་པ་ཡང་ཤེས་དགོས་པ་
ཎི་བཀའ་འབུམ་ཡང་དེ་ལས་མ་འདས་སོ། །
མདོར་ན། ཆོས་རྒྱལ་གྱི་བཀའ་འབུམ་དུ་གྲགས་པའི་མ་ཎི་བཀའ་འབུམ་འདི་ད་ལྟའི་ཆ་ལ་ཆོས་
འབྱུང་རྒྱལ་རབས་དང་ལོ་རྒྱུས་སོགས་བརྟག་པའི་དཔྱད་གཞི་ཤིན་ཏུ་འགངས་ཆེ་བ་ཞིག་ཡིན་ཏེ་སྤྱིར་
བཏང་ཕྱིས་སུ་བྱུང་བའི་ལོ་རྒྱུས་དེབ་ཐེར་ཁག་མང་པོར་སྲོང་བཙན་སྐུ་དུས་ཀྱི་ལོ་རྒྱུས་འདི་རང་ཚད་
ལྡན་དུ་འཇོག་གནང་གིས་བཀོད་ཡོད་པ་དཔེར་ན་རྒྱལ་རབས་གསལ་བའི་མེ་ལོང་དང་དེབ་ཐེར་དཔྱིད་
ཀྱི་རྒྱལ་མོའི་གླུ་དབྱངས། ཚལ་པའི་དེབ་དམར་སོགས་མང་དུ་ཡོད་དོ། །འདིའི་ནང་དུ་དེང་དུས་ལོ་རྒྱུས་
སྤྱི་ལ་མ་གྲགས་པའི་བཤད་སྲོལ་ཡང་དུམ་གཅིག་ཡོད་པ་དཔེར་ན། སྟོན་པ་ཤཱཀྱ་ཐུབ་པ་དགུང་ལོ་ཉེར་
གཅིག་གི་ཐོག་སྲས་སྒྲ་གཅན་འཛིན་འཁྲུངས་པ་དང༌། སྲོང་བཙན་གྱི་སྲས་མོ་ལྷ་གཅིག་ཁྲོམ་པ་རྒྱན་དང༌།
སྦ་འབྲོང་བཤོར་མདོ་བཙན་སོགས་ལོ་རྒྱུས་སྤྱི་ལ་བཤད་པ་དེ་ཙམ་མེད་པའི་མི་སྣ་དང་བྱ་བ་སོགས་ཀྱི་དཔྱད་
གཞི་ཕུན་སུམ་ཚོགས་པ་ཡོད་པས་རྒྱལ་རབས་ཞིབ་དཔྱད་པ་རྣམས་ཀྱིས་ཕྱིས་སུ་དོ་གལ་ཡོང་རེ་ཞུ།
ཆོས་སྐོར་འདི་ཉིད་གཏེར་དུ་བཞེས་མཁན་ངོ་སྤྲོད་ཅུང་ཞིག་ཞུས་ན། གཏེར་སྟོན་གྲུབ་ཐོབ་དངོས་
གྲུབ་འདི་ཉིད་ཀྱི་འཁྲུངས་འདས་ལོ་ཚིགས་ཁ་གསལ་ཞིག་མ་རྙེད་ཀྱང་། པདྨ་བཀའ་ཐང་ལས། དེ་ཉིད་
4



མི་གནས་མྱ་ངན་འདས་འོག་ཏུ། །འཇིམ་གྱི་བྱར་འདབས་ས་འདྲ་དཀོན་མཆོག་མཚན། །སྡེ་དགོན་ཟ་འོག་
ཁ་ཕྱེ་འདྲ་བ་འབྱུང་། །གཙང་གི་རི་བོ་ཆེར་སྦས་གཏེར་ཁ་འདི། །མི་བཞག་འདོན་པའི་རྟགས་འདི་བསྟན་
ནས་བྱུང་། །གཏེར་སྟོན་གྲུབ་ཐོབ་དངོས་གྲུབ་ཅེས་བྱ་འབྱུང་། །ཞེས་འབྱུང་བ་ལྟར། དུས་རབས་བཅུ་
གཉིས་ ཀྱི་ གཡས་ གཡོན་དུ་ བྱོན་ པའི་གཏེར་སྟོན་ཆེན་པོ་ ཞིག་ ཡིན་ཞིང་། གཙང་ གི་ ཕྱོགས་ སུ་ སྐུ་
འཁྲུངས། རྟེན་སྔགས་འཆང་རྡོ་རྗེ་འཛིན་པ་ལ་འཆི་མེད་ཚེའི་རིག་འཛིན་བརྙེས་ཏེ་འགའ་ཞིག་གིས་
དགུང་ལོ་སུམ་བརྒྱ་བཞུགས་པར་ཡང་བཤད། རྗེ་འདིས་ཆོས་རྒྱལ་སྲོང་བཙན་སྒམ་པོས་གཏེར་དུ་སྦས་
པའི་ཐུགས་རྗེ་ཆེན་པོའི་མདོ་རྒྱུད་ཞལ་གདམས་སྒྲུབ་སྐོར་དང་བཅས་པ་ཤོག་དྲིལ་ལྔ་ར་ས་འཕྲུལ་སྣང་
གཙུག་ལག་ཁང་གི་དབུ་རྩེའི་བྱང་ངོས་རྟ་མགྲིན་ཞབས་འོག་ནས་གཏེར་ནས་བཏོན་རྗེས་མངའ་བདག་
མྱང་ཉི་མ་འོད་ཟེར་ལ་གནང་། གཞན་ཡང་གཙང་རི་བོ་ཆེ་ནས་ཀྱང་གཏེར་ཁ་མང་དུ་བཞེས།
གཏེར་ཁ་གོང་འོག་གཉིས་ཀྱི་གོང་མ་དང༌། གཏེར་སྟོན་རྒྱལ་པོ་ལྔ་དང་མཆོག་གི་སྤྲུལ་སྐུ་རྣམ་
གསུམ་ཞེས་གྲགས་པའི་དང་པོ། ཆོས་རྒྱལ་ཁྲི་སྲོང་ཉིད་ཀྱི་སྐུའི་སྤྲུལ་པར་ཡང་ཡོངས་སུ་གྲགས་ པའི་
མངའ་བདག་ཉང་རལ་ཉི་མ་འོད་ཟེར་ནི། ལྷོ་བྲག་གཏམ་ཤུལ་གྱི་བྱེ་བྲག་འཛེད་ས་སེར་དགོན་ཞེས་
བ་བྱུང་གཉིས་པའི་ཤིང་ཕོ་འབྲུག་གི་ལོར་(སྤྱི་ལོ་༡༡༢༤༽སྐུ་བལྟམས། སྐུ་ཆུང་དུས་ནས་དག་
སྣང་མང་པོ་ཤར་བ་སོགས་ངོ་མཚར་བའི་རྟགས་མཐའ་ཡས། ཡེ་ཤེས་ཀྱི་མཁའ་འགྲོ་མས་མཚན་ཉི་མ་
འོད་ཟེར་དུ་གསོལ་བས་མཚན་དེ་ལྟར་ཐོགས། ཡབ་ཉང་སྟོན་ཆེན་པོ་དང༌། རྒྱ་སྨོན་པ་དོན་ལྡན། ཞིག་
པོ་ཉི་སེང་། མལ་ཀ་བ་ཅན། སྟོན་པ་ཁ་ཆེ་སོགས་བླ་མ་མང་དུ་བསྟེན་ནས་སྔགས་དང་མཚན་ཉིད་ཀྱི་
གསན་པ་རྒྱ་ཆེར་མཛད། སྤྱིར་སྐུ་ཚེ་ཧྲིལ་པོར་སྒོམ་སྒྲུབ་དང་འཆད་སྤེལ་ཟུང་དུ་འབྲེལ་བས་སྐུ་ཚེ་
འཁྱོངས་པར་མཛད། སྤྲུལ་པའི་སྐྱེས་བུས་གཏེར་བྱང་གནད་ཡིག་རྣམས་གནང་ཞིང་བསླབ་བྱ་མཛད་པ་
ལྟར། གཏེར་གནས་བྲག་སྲིན་མོ་སྦར་རྗེས་དང༌། བསམ་ཡས་མཆིམས་ཕུ། གནམ་སྐས་ཅན་གྱི་སྲིན་བྱ་
བྲག །དབེན་གནས་ བྲག་རི་ལྷ་ཁང་ལ་སོགས་པ་ནས་གཏེར་ཁ་མང་པོ་སྤྱན་དྲངས། ཁྱད་པར་ར་ས་
འཕྲུལ་སྣང་གི་ཐུགས་རྗེ་ཆེན་པོའི་ལྷ་ཁང་གི་རྟ་མགྲིན་གྱི་ཞབས་འོག་ནས་ཆོས་རྒྱལ་སྲོང་བཙན་གྱི་ཞལ་
པར་རབ་
5



གདམས་གྱི་སྐོར་རྣམས་གཏེར་ནས་བཞེས། གྲུབ་ཐོབ་དངོས་གྲུབ་ཀྱིས་ཆོས་འདིའི་བདག་པོ་ཁྱོད་ཡིན་
ཞེས་ཐུགས་རྗེ་ཆེན་པོའི་ཆོས་སྐོར་ཤོག་དྲིལ་གནང་ཞིང༌། བཀའ་བརྒྱད་དང་འབྲེལ་བའི་རྫོང་འཕྲང་
བཀའ་མ་གནང་ནས་བཀའ་གཏེར་ཆུ་བོ་གཉིས་འདྲེས་སུ་མཛད། ལྷོ་བྲག་ཤར་སྨྲ་བོ་ལྕོག་གི་གདན་ས་
བཏབ། ཇོ་འབུམ་མ་ཁབ་ཏུ་བཞེས་ནས་སྲས་འགྲོ་མགོན་འོད་ཟེར་དང་ནམ་མཁའ་དཔལ་བ་གཉིས་
འཁྲུངས་ཏེ་ཆོས་རྒྱུད་དང་གདུང་རྒྱུད་འཕེལ་བར་མཛད། སློབ་མའི་གཙོ་བོ་ཡང་སྲས་གཉིས་སོགས་
ལུང་ནས་བསྔགས་པའི་རིགས་གསུམ་སྤྲུལ་སྐུ་ནས་རིམ་པར་བྱོན་པའི་སྲས་བརྒྱུད་དང་། གཉོས་གྲགས་
རྒྱལ། ཞིག་པོ་བདུད་རྩི། སྨན་ལུང་པ་མི་བསྐྱོད་རྡོ་རྗེ་སོགས་བཀའ་བབས་ཀྱི་བུ་ལྔས་གཙོས་པའི་སློབ་
བརྒྱུད་ཀྱིས་བོད་ཡུལ་མཐའ་དབུས་ཀུན་ཏུ་ཁྱབ་པར་མཛད། དགུང་གྲངས་རེ་དགུ་བཞེས་པའི་ཆུ་ཕོ་བྱི་
བའི་༼སྤྱི་ལོ་༡༡༩༢༽ལོར་སྐུའི་བཀོད་པ་བསྡུས་སོ། །
དེ་ལྟར་ལོ་རྒྱུས་ཀྱི་ཐོག་ནས་དཔྱད་གཞིའི་རིན་ཐང་ཆེ་ལ་བྱིན་རླབས་ཀྱི་དྲི་ངད་དང་མི་འབྲལ་
བའི་མ་ཎི་བཀའ་འབུམ་འདི་ཉིད་དེ་སྔོན་དགོན་པ་ཁག་ཏུ་བྲིས་མ་དང་། ཤིང་པར་དུ་འཁོད་ཡོད་པ་ཕུད་
དེ་མིན་དེབ་གཟུགས་ཀྱི་རྣམ་པའི་ཐོག་ནས་པར་སྐྲུན་བྱེད་མྱོང་མེད་པ་དང་བོད་གངས་ཅན་འདིར་གྲུབ་
མཐའ་ཡོངས་ཀྱི་ཉམས་བཞེས་དང་ཐོས་བསམ་སློབ་གཉེར་གནང་བའི་ཕྱག་དཔེ་འགངས་ཆེན་ཞིག་ཡིན་
པ་མ་ཟད། དེ་ཡང་། བྱིན་རླབས་སྤྱན་རས་གཟིགས་ལས་ཆེ་བ་མེད། །རིགས་སྔགས་ཡི་གེ་དྲུག་ལས་
ཟབ་པ་མེད། །དག་སྣང་འཁྱེར་སོ་གསུམ་ལས་དགའ་བ་མེད། །འགྲོ་དོན་སེམས་བསྐྱེད་བཟང་ལས་ལྷག་
པ་མེད། །ཅེས་དང་། ལྷ་གཅིག་རྒྱལ་བ་ཀུན་འདུས་སྤྱན་རས་ག
གཟིགས། །སྔགས་གཅིག་སྙིང་པོ་ཀུན་འདུས་
ཡི་གེ་དྲུག །ཆོས་གཅིག་བསྐྱེད་རྫོགས་ཀུན་འདུས་བྱང་ཆུབ་སེམས། །གཅིག་ཤེས་ཀུན་དོན་རྟོགས་པས་
ཡིག་དྲུག་དྲོངས། །ཞེས་གསུངས་པ་ལྟར་རང་རེ་ཚོས་ཕ་ཆོས་ཡི་གེ་དྲུག་མ་འདོན་པ་ལ་སྦྱོར་དངོས་རྗེས་
གསུམ་ཚང་བ་ཞིག་གི་སྒོ་ནས་ཉམས་ལེན་བྱ་རྒྱུ་ནི་གལ་ཤིན་ཏུ་ཆེ་བ་དང༌། འཇིག་རྟེན་ཁ་དཔེར་ཡང་
མ་དང་མ་ཎི་མཉམ་དུ་ཤེས་ཞེས་པ་ལྟར་ཨ་མ་ཞེས་འབོད་ཤེས་པ་དང་མཉམ་དུ་མ་ཎི་ཡིག་དྲུག་ལ་
བསླབ་ཀྱང་ཤེས་པའི་བོད་མིའི་རང་བཞིན་དང་། བོད་མི་རྣམས་ཀྱང་བྱམས་སེམས་ཆེ་ལ་གཤིས་རྒྱུད་
6



ལེགས་པ་དང་ཡ་རབས་གུས་ཞེན་ལྡན་པ་ཞེས་པའི་སྙན་པའི་གྲགས་པ་ཡང་གསུང་རབ་འདི་ལྟ་བུར་
སྦྱངས་པའི་འབྲས་རྟགས་ཡིན་ཞིང༌། དེ་ལྟ་བུའི་འབྲས་བཟང་དེ་ཉིད་མི་ནུབ་པར་ཡུན་རིང་དུ་གནས་
པའི་ཆེད། ངེད་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་དེབ་གཟུགས་ཀྱི་རྣམ་
པའི་ཐོག་ནས་པར་དུ་བསྐྲུན་པ་ཡིན།
ད་ལམ་པར་དུ་བསྐྲུན་པའི་མ་ཎི་བཀའ་འབུམ་འདི་ཉིད་ཀྱི་མ་ཕྱི་ནི་ལྷ་ལྡན་གཙུག་ལག་ཁང་དཔེ་
མཛོད་ཁང་དུ་བཞུགས་པའི་སྡེ་དགེ་པར་མ་རྨང་གཞིར་བཟུང་ཐོག །དོགས་གནས་ཅན་གྱི་ཡིག་འབྲུ་རེ་
ཟུང་སེ་ར་ཐེག་ཆེན་གླིང་གི་རྒྱལ་བའི་གཟིམས་ཆུང་བདེ་བ་ཅན་དུ་བཞུགས་པའི་མ་ཎི་བཀའ་འབུམ་
དཔེ་ཚུགས་མ་དང༌། མངའ་རིས་ཁྱུང་རྫོང་དཀར་མོའི་པར་མ་གཉིས་ལ་དཔེ་བསྡུར་བྱས་ཤིང༌། མ་དཔེ་
འཚོལ་བདེ་བའི་སླད་དུ་རྒྱབ་མདུན་གྱི་ཤོག་གྲངས་སོ་སོ་གུག་རྟགས་( )འདིའི་ནང་བཅུག་ཡོད།
ཞུ་དག་ཐད་སྐབས་དེ་གའི་ཡི་གེའི་འབྲི་སྲོལ་དཔེར་ན། བརྟུལ་ཞུགས་ལ། བརྟུལ་ཤུགས་དང༌།
ཡི་
དྭགས་ལ། ཡི་དགས། ལྟ་བུ་རྣམས་མ་དཔེ་སོར་བཞག་ཐོག་བསྐྱར་ཞུས་ཡང་ཞུས་ཀྱི་ཞུ་དག་ཐེངས་
གསུམ་ཙམ་བཏང་ཞིང་། རྩ་བའི་ཆ་ལ་ནོར་འཛོལ་མེད་པར་རློམ་ཡང་ངེད་ཅག་རྣམས་ཤེས་རིག་ནོར་གྱིས་
དབུལ་བས་རྒྱ་ཆེའི་གཟིགས་པ་པོ་རྣམས་ཀྱི་དགོངས་འཆར་བཟང་པོ་མཛུབ་མོ་རི་སྟོན་གྱི་ཚུལ་དུ་སྩོལ་
རྒྱུའི་འདུན་པ་དང་བཅས།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
7



དཔེ་སྐྲུན་གསལ་བཤད།
བོད་བརྒྱུད་ནང་བསྟན་རིག་པ་ནི་བཅུ་ཕྲག་རིག་པའི་གནས་ཀྱི་སྙིང་བཅུད་ལྟ་བུ་ཞིག་ཡིན་ཞིང་།
རང་ཅག་ཁ་བའི་ལྗོངས་སུ་སངས་རྒྱས་ཀྱི་ཆོས་ལུགས་དབུ་བརྙེས་པ་ནས་བཟུང་སྟེ་ད་བར་མི་ལོ་སྟོང་
ཕྲག་གི་ལོ་རྒྱུས་ཆུ་རྒྱུན་རིང་པོའི་ནང་མཁས་གྲུབ་ལོ་པཎ་མཁྱེན་བརྩེའི་བདག་ཉིད་ཆེན་པོ་རྣམས་
ཀྱིས་བློ་གྲོས་ཀྱི་འོ་མཚོ་བསྲུབས་ཏེ་སྙིང་པོ་གཙུག་ལག་གི་བསྟན་བཅོས་རི་རབ་ཀྱི་ལྷུན་པོ་ལྟར་སྤུངས་
པར་མཛད་གཤིས། བོད་ཀྱི་རིག་གཞུང་ཞེས་རང་རྒྱལ་གྱི་སྤུན་ཟླའི་མི་རིགས་གཞན་ཙམ་དུ་མ་ཟད་འཛམ་
གླིང་མི་རིགས་ཇི་སྙེད་ཀྱི་སྤྱན་སྔར་ཡང་བློ་གདེང་ཡིད་སྤོབས་དང་བཅས་ཏེ་མགྲིན་པ་མངོན་མཐོར་
བཏེགས་ནུས་པ་ཀུན་གྱིས་མཁྱེན་གསལ་ལགས། དེ་ལྟ་བུའི་རིན་ཐང་གཞལ་དུ་མེད་པའི་རིག་གཞུང་དག་
ལོ་རྒྱུས་འཕེལ་འགྲིབ་གྱིས་དུས་ཡུན་རིང་པོའི་ནང་མི་དང་རང་བྱུང་གི་འཚེ་བ་སྣ་ཚོགས་དང་། ལྷག་
པར་དུ་རིག་གནས་གསར་བརྗེ་ཆེན་པོ་ཟེར་བའི་ལོ་བཅུའི་གོད་ཆགས་ནང་ཉམས་བརླག་ཆེན་པོ་སོང་
ཡོད། དེང་གི་དུས་འདིར་ཤུལ་དུ་ལུས་པའི་དཔེ་རྙིང་ཕལ་མོ་ཆེ་དཔེ་རྒྱུན་དཀོན་རིགས་ཤ་སྟག་ཅིག་ཡིན་
ཞིང་། དེ་དག་ཀྱང་ས་ཕྱོགས་གང་སར་ཐོར་གྱར་དུ་གནས་ཏེ་འཚོལ་བསྡུ་བྱ་རྒྱུ་དཀའ་ཚེགས་ཤིན་ཏུ་ཆེ་
བའི་བྱ་བ་ཞིག་ཡིན་སྟབས། རང་རེའི་སྤྱི་ཚོགས་ཀྱི་འབྲེལ་ཡོད་ཚན་པ་ཁག་གིས་ཕྱར་བ་གྲུ་འདེགས་
ངང་བསྟན་བཅོས་དེ་དག་སྔོག་འདོན་དང་འཚོལ་བསྡུ་ལེགས་སྒྲིག དཔེ་སྐྲུན་བཅས་བྱ་རྒྱུ་ནི་ང་ཚོས་
གཞན་ལ་དཀྲི་ཐབས་མེད་པའི་ཁ་ཚ་དགོས་གཏུགས་ཀྱི་འོས་འགན་ཞིག་ཏུ་གྱུར་ཡོད།
ད་ཕན་ལོ་མང་ནང་སེ་ར་ཐེག་ཆེན་གླིང་དང་དཔལ་ལྷ་ལྡན་གཙུག་ལག་ཁང་དཔེ་རྙིང་འཚོལ་བསྡུ་
ཕྱོགས་སྒྲིག་ཁང་གིས་དྲི་མེད་རྣམ་པར་དག་པའི་ལྷག་བསམ་བཟང་པོས་ཀུན་ནས་བསླང་པའི་སེམས་
བསྐྱེད་ཀྱིས་དཀའ་སྤྱད་དང་དུ་བླངས་ནས་དགེ་ལུགས་གསུང་འབུམ་གཙོ་བོར་འཛིན་པའི་གྲུབ་མཐའ་
རིས་མེད་ཀྱི་གསུང་རབ་དཔེ་རྙིང་ཁག་འཚོལ་བསྡུ་ལེགས་སྒྲིག་དཔེ་སྐྲུན་བཅས་མཛད་དང་མཛད་མུས་སུ་
མཆིས་པས་སྙིང་ཁམས་དབུས་ནས་དད་གུས་དང་རྗེས་སུ་ཡི་རངས་ཞུ་བཞིན་ཡིན། བོད་མི་རིགས་ཀྱི་
ཕུལ་བྱུང་གཙུག་ལག་རིག་གཞུང་རྣམས་ཉམས་པ་སོར་ཆུད་དང་། མི་ཉམས་རྒྱུན་འཛིན་དར་སྤེལ་བཅས་
བཏང་སྟེ་དེང་གི་སྤྱི་ཚོགས་ལ་ཞབས་འདེགས་དང་ཕྱི་རབས་རྒྱུད་བཅས་རྣམས་ལ་རྣམ་དཔྱོད་ཀྱི་གསོས་
ܚܢ



སུ་སྨིན་པ་བྱ་རྒྱུའི་དམིགས་ཡུལ་དང་། དགོས་པ། ཕན་རླབས་བཅས་ལ་བློ་ཁ་གཅིག་མཐུན་བྱུང་ཐོག་འདི་
ག་བོད་ལྗོངས་མི་དམངས་དཔེ་སྐྲུན་ཁང་དང་སེར་གཙུག་དཔེ་རྙིང་འཚོལ་བསྡུ་ཕྱོགས་སྒྲིག་ཁང་གཉིས་
ཕྱིས་འབྱུང་མཉམ་ལས་བྱ་རྒྱུའི་ཞིབ་འཇུག་གྲོས་མོལ་བྱས་མཐར། ཁོང་རྣམ་པས་འཚོལ་བསྡུ་ཕྱོགས་
སྒྲིག་མཛད་པའི་གསུང་རབ་དཔེ་རྙིང་དཔེ་དཀོན་གལ་ཆེ་ཁག་འདི་ག་དཔེ་སྐྲུན་ཁང་གིས་རིམ་བཞིན་དཔེ་
སྐྲུན་བྱ་རྒྱུ་གཏན་འཁེལ་བྱས་པ་ཡིན། ད་ལན་《གངས་ཅན་ཁྱད་ནོར་》ཞེས་པའི་དཔེ་ཚོགས་ཁོངས་ཀྱི་
《མ་ཎི་བཀའ་འབུམ་》 སྟོད་སྨད་པོད་གཉིས་དཔེ་སྐྲུན་ཞུས་པ་འདི་ཉིད་དོན་གཉེར་ཅན་རྣམས་དང་
ཞིབ་འཇུག་པ་རྣམས་ལ་དགོས་མཁོ་ཆེ་བར་དམིགས་ཏེ་མ་དཔེ་གཞིར་བཟུང་ཞུ་དག་གང་ནུས་བྱས་
ཁུལ་ལགས་ཀྱང་སྐྱོན་དང་ནོར་འཕྱུག་ཅི་ཡང་མཆིས་སྲིད་པ་ན་མཁྱེན་དཔྱོད་ཟབ་ཅིང་ཡངས་པའི་ཀློག་
པ་པོ་རྣམས་ནས་ལེགས་བཅོས་ཀྱི་དགོངས་འཆར་གནང་རེ་ཞུ་རྒྱུ་བཅས།
བོད་ལྗོངས་མི་དམངས་དཔེ་སྐྲུན་ཁང་བོད་ཡིག་རྩོམ་སྒྲིག་ཁང་ནས།
2



དཀར་ཆག་
...……..…….... (1)
•(1)
(3)
(6)
(7)
•(10)
བ•(11)
མ་ཎི་བཀའ་འབུམ་གླེགས་བམ་དང་པོ་ཐུགས་རྗེ་ཆེན་པོ་སངས་རྒྱས་
སྟོང་རྩའི་ལོ་རྒྱུས་ཆེན་མོ་བཞུགས།
དང་པོ་སངས་རྒྱས་སྣང་བ་མཐའ་ཡས་ཀྱི་ཞིང་ཁམས་ཀྱི་ཕན་ཡོན་བསྟན་པའི་ལེའུ།
གཉིས་པ་སྤྲུལ་པའི་སྐུ་ཐུགས་རྗེ་ཆེན་པོ་བདེ་བ་ཅན་གྱི་ཞིང་ཁམས་སུ་ཇི་ལྟར་བྱོན་པའི་
ཚུལ་བསྟན་པའི་ལེའུ།
གསུམ་པ་ཞིང་ཁམས་སྤྲུལ་པ་དང་འགྲོ་བ་སེམས་ཅན་གྱི་དོན་མཛད་པའི་ལེའུ།
བཞི་པ་སླར་སེམས་བསྐྱེད་བརྟན་པར་མཛད་པའི་ལེའུ།
ལྔ་པ་ལོངས་སྤྱོད་རྫོགས་པའི་སྐུས་འདུལ་བའི་ལེའུ།
དྲུག་པ་སངས་རྒྱས་སྟོང་དང་སེམས་དཔའ་གཉིས་བྱུང་བའི་ལེའུ།
བདུན་པ་སྔ་རབས་འདས་པའི་སངས་རྒྱས་ལུང་བསྟན་པའི་ལེའུ།
བརྒྱད་པ་འཇིག་རྟེན་པའི་མཛད་པ་ལྔ་བསྟན་པའི་ལེའུ།
དགུ་པ་འཇིག་རྟེན་ལས་འདས་པའི་མཛད་པ་ལྔ་བསྟན་པའི་ལེའུ།
བཅུ་པ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གི་ཡོན་ཏན་ཡོངས་སུ་
བརྗོད་པའི་ལེའུ།
བཅུ་གཅིག་པ་ཡང་དག་པར་རྫོགས་པའི་སངས་རྒྱས་ཀྱི་ཞལ་ནས་གསུངས་པའི་
མདོ་སྡེའི་བྱུང་ཁུངས་བརྗོད་པའི་ལེའུ།
བཅུ་གཉིས་པ་མདོ་སྡེའི་བྱུང་ཁུངས་བྱང་ཆུབ་སེམས་དཔའ་རྣམས་ལ་བཀའ་དྲིན་ཆེ་བའི་ལེའུ - (46)
བཅུ་གསུམ་པ་བཀའ་འཁོར་ལོ་ཐ་མའི་ལེའུ།
བཅུ་བཞི་པ་བཅོམ་ལྡན་འདས་ཉིད་ཀྱིས་རིང་བསྲེལ་བགོས་པའི་ལེའུ།
(14)
••(15)
•(17)
(22)
•(30)
བ(47)
(49)



བ•(54)
བབ(64)
• (67)
བ.(71)
•(72)
(73)
བཅོ་ལྔ་པ་ཡང་དག་པར་རྫོགས་པའི་སངས་རྒྱས་ཡོངས་སུ་མྱ་ངན་ལས་འདས་པ་དང་
སྐུ་ཚབ་ལུང་བསྟན་པའི་ལེའུ།
བཅུ་དྲུག་པ་བཅོམ་ལྡན་འདས་ཀྱི་སྐུ་ཚབ་ཤཱཀྱ་མུ་ནེས་འགྲོ་དོན་ཇི་ལྟར་མཛད་པའི་ལེའུ ….... (59)
བཅུ་བདུན་པ་གསང་སྔགས་ཀྱི་རྒྱུད་སྡེའི་བབས་ཚུལ་དང༌། སྤྱན་རས་གཟིགས་ཀྱི་
རྒྱུད་ཀྱི་བྱུང་ཚུལ་གྱི་ལེའུ། -
བཅོ་བརྒྱད་པ་རྒྱ་གར་གྱི་ཡུལ་དུ་སྐུ་རང་བྱུང་དང་གསུང་རང་བྱུང་དང༌། ཐུགས་རང་བྱུང་གི་
བྱུང་ཚུལ་བསྟན་པའི་ལེའུ།
བཅུ་དགུ་པ་སེམས་ཅན་དམྱལ་བ་བཏུལ་བའི་ལེའུ།
ཉི་ཤུ་པ་ཡི་དྭགས་ཀྱི་འཇིག་རྟེན་བཏུལ་བའི་ལེའུ།
ཉེར་གཅིག་པ་དུད་འགྲོའི་སྲོག་ཆགས་ཕྲ་མོ་བཏུལ་བའི་ལེའུ།
ཉེར་གཉིས་པ་སེམས་ཅན་ཤ་ཟ་མང་པོ་བཏུལ་བའི་ལེའུ།
ཉེར་གསུམ་པ་སིངྒ་ལའི་སྲིན་མོ་བཏུལ་བའི་ལེའུ།
ཉེར་བཞི་པ་ལྷ་མ་ཡིན་གཏོར་མ་བཏུལ་བའི་ལེའུ།
ཉེར་ལྔ་པ་མུན་རུམ་གླིང་བར་གྱི་སེམས་ཅན་གནོད་སྦྱིན་བཏུལ་བའི་ལེའུ།
ཉེར་དྲུག་པ་འཕགས་པ་སྤྱན་རས་གཟིགས་དབང་ཕྱུག་གིས་ལྷ་ཕོངས་པའི་སྡུག་བསྔལ་
བསལ་བའི་ལེའུ།
ཉེར་བདུན་པ་ཐུགས་རྗེ་ཆེན་པོས་ཚོང་པ་རྣམས་སིང་ག་ལའི་སྲིན་མོའི་གླིང་ནས་
བཏོན་པའི་ལེའུ།
ཉེར་བརྒྱད་པ་ལྷ་འཕོ་ལྟུང་གི་སྡུག་བསྔལ་ལས་བསྐྱབས་པའི་ལེའུ།
ཉེར་དགུ་པ་ལྷ་མ་ཡིན་སྣང་བྱེད་ཚ་བའི་དམྱལ་བ་ལས་བསྐྱབས་པའི་ལེའུ།
སུམ་ཅུ་པ་མ་སྐྱེས་དགྲ་གྲང་བའི་དམྱལ་བ་ནས་བཏོན་པའི་ལེའུ།
(74)
(76)
.. (77)
(79)
(81)
(82)
•(84)
(85)
(85)
2



- (86)
.. (86)
•( 8 }
- (87)
..(96)
( 110)
( i19)
- ( 119)
སོ་གཅིག་པ་སོར་ཕྲེང་ཅན་དམྱལ་བ་ནས་བཏོན་པའི་ལེའུ།
སོ་གཉིས་པ་གང་བཟང་གི་བུ་ལྔ་བརྩེགས་བྱོལ་སོང་གི་གནས་ནས་བཏོན་པའི་ལེའུ།
སོ་གསུམ་པ་རྒྱལ་བུ་མཛེས་ལྡན་ཡི་དྭགས་ནས་བཏོན་པའི་ལེའུ།
སོ་བཞི་པ་བོད་ཁ་བ་ཅན་གྱི་རྒྱལ་ཁམས་ཀྱི་མི་རྣམས་ལ་བཀའ་དྲིན་ཆེ་བར་
བསྟན་པའི་ལེའུ།
སོ་ལྔ་པ་མདོ་རྒྱུད་ཉི་ཤུ་རྩ་གཅིག་གིས་འཕགས་པ་སྤྱན་རས་གཟིགས་ཀྱི་ཡོན་ཏན་བསྟན་པའི་
བྱུང་ཁུངས་ཀྱི་ལེའུ། -
སོ་དྲུག་པ་ཚོང་དཔོན་གྱི་བུ་ནོར་བ་
་བུ་ནོར་བཟང་ལ་བརྡ་
ལ་བརྡ་བཀྲོལ་བའི་ལེའུ།
འཕགས་པ་ཟ་མ་ཏོག་བཀོད་པ་ཐེག་པ་ཆེན་པོའི་མདོ།
བམ་པོ་དང་པོ།
བམ་པོ་གཉིས་པ།
བམ་པོ་གསུམ་པ།
བམ་པོ་བཞི་པ།
འཕགས་པ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཕྱག་སྟོང་སྤྱན་སྟོང་དང་
ལྡན་པ་ཐོགས་པ་མི་མངའ་བའི་ཐུགས་རྗེ་ཆེན་པོའི་སེམས་རྒྱ་ཆེར་ཡོངས་སུ་
རྫོགས་པ་ཞེས་བྱ་བའི་གཟུངས།
བམ་པོ་དང་པོ་
བམ་པོ་གཉིས་པ།
བམ་པོ་གསུམ་པ།
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
སྤྲེའུ་དང་བྲག་སྲིན་མོ་ལ་བརྟེན་ནས་བོད་ཀྱི་མི་རྣམས་སྤེལ་བའི་མཛད་པ།
(139)
..(158)
(179)
(205)
(203)
(234)
(257)
(267)
(267}
3



(270)
-(272)
(272)
(273)
(274)
(275)
(276)
(284)
(284)
བོད་དུ་དམ་པའི་ཆོས་ཀྱི་དབུ་བརྙེས་པའི་མཛད་པ།
ལྷུམས་སུ་ཞུགས་པའི་མཛད་པ།
སྐུ་བལྟམས་པའི་མཛད་པ།
བོད་ཡིག་རྩོམ་པ་དང་ཆོས་བསྒྱུར་བའི་མཛད་པ།
དབང་བསྐུར་བ་དང་ཞིང་ཁམས་སྤྲུལ་པའི་མཛད་པ།
ཁྲིམས་བཅས་པའི་མཛད་པ།
ཡི་དམ་གྱི་ལྷ་སྤྱན་དྲངས་པའི་མཛད་པ།
སྐུ་གསུང་ཐུགས་ཀྱི་རྟེན་བྱོན་པའི་མཛད་པ།
བོད་ཡུལ་དུ་ཡི་དམ་གྱི་ལྷ་རང་འཁྲུངས་སུ་བྱོན་པའི་མཛད་པ།
བལ་མོ་བཟའ་ཁྲི་བཙུན་བོད་ཡུལ་དུ་སྤྱན་དྲངས་ཤིང་རྒྱལ་པོ་དང་
ཞལ་མཇལ་བའི་མཛད་པ།
བལ་མོ་བཟའ་ཁྲི་བཙུན་གྱིས་དམར་པོ་རི་བཞེངས་པའི་མཛད་པ།
རྒྱ་མོ་ཀོང་ཇོ་བོད་དུ་སྤྱན་དྲངས་པ་དང་བློན་པོས་འཕྲུལ་འགྲན་པའི་མཛད་པ།
རུ་བཞི་དང་མཐའ་འདུལ་ཡང་འདུལ་གྱི་ལྷ་ཁང་རྣམས་བརྩིགས་པའི་མཛད་པ།
ཐུགས་དམ་གྱི་ལྷ་ཁང་བཞེངས་ཤིང་ཁྲིམས་མནན་པའི་མཛད་པ།
ཆོས་བསྒྱུར་བ་དང་གཏེར་སྦས་པའི་མཛད་པ།
རྒྱལ་པོ་འཇིག་རྟེན་དབང་ཕྱུག་ཏུ་སྐྱེས་པའི་སྐབས་ཀྱི་མཛད་པ།
བུ་མོ་ཤེས་རབ་བརྒྱན་དུ་སྐྱེས་པའི་སྐབས་ཀྱི་མཛད་པ།
རྒྱལ་བུ་ཟླ་བ རྡོ་རྗེར་སྐྱེས་པའི་སྐབས་ཀྱི་མཛད་པ།
རྒྱལ་བུ་ལས་ནུས་སུ་སྐྱེས་པའི་སྐབས་ཀྱི་མཛད་པ།
རྒྱལ་བུ་བྱམས་པ་སྟོབས་ལྡན་དུ་སྐྱེས་པའི་སྐབས་ཀྱི་མཛད་པ།
(286)
(294)
(295)
(313)
:(321)
(324}
..(325)
(331)
(333)
(334)
(357)



(339)
(342)
(344)
(347)
(351)
(358)
(362)
(382)
(417)
(446)
རྒྱལ་བུ་རིན་ཆེན་དུ་སྐྱེས་པའི་སྐབས་ཀྱི་མཛད་པ།
རྒྱལ་བུ་ཆོས་ཀྱི་བླ་མར་སྐྱེས་པའི་སྐབས་ཀྱི་མཛད་པ།
རྒྱལ་བུ་རྩེད་འཇོ་ཅན་དུ་སྐྱེས་པའི་སྐབས་ཀྱི་མཛད་པ།
རྒྱལ་བུ་རྡོ་རྗེ་སྡེར་སྐྱེས་པའི་སྐབས་ཀྱི་མཛད་པ།
རྒྱལ་བུ་ཆོས་ཀྱི་སེང་གེར་སྐྱེས་པའི་སྐབས་ཀྱི་མཛད་པ།
རྒྱལ་བུ་བྱང་ཆུབ་ཐུགས་ལྡན་དུ་སྐྱེས་པའི་སྐབས་ཀྱི་མཛད་པ།
རྒྱལ་བུ་འཇིག་རྟེན་དབང་ཕྱུག་གི་སྐྱེས་རབས།
རྒྱལ་པོའི་མཛད་པ་ཉི་ཤུ་རྩ་གཅིག་པ།
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྒྲུབ་ཐབས་ཆེན་མོའི་སྐོར་ལས་ཐུགས་རྗེ་ཆེན་པོའི་དྲུག་སྐོར་ལས་ཚོགས་དང་བཅས་པ། ……..(417)
ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་སུམ་སྐོར།
ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་གཅིག་སྐོར།
རྣལ་འབྱོར་གསུམ་གྱི་ཞལ་གདམས་སྒྲུབ་ཐབས་བསྡུས་པ།
དཀྱིལ་འཁོར་གསུམ་གྱི་ཞལ་གདམས་སྒྲུབ་ཐབས་འབྲིང་པོ།
གསང་སྔགས་གནད་ཀྱི་ཞལ་གདམས་ཐུགས་རྗེ་ཆེན་པོའི་གཅིག་བསྒྲུབ་
སྒྲུབ་ཐབས་རྒྱས་པ།
....
རྒྱལ་བ་སུམ་སྒྲིལ་གསང་སྒྲུབ།
རྟ་མགྲིན་དྲེགས་པ་དབང་སྡུད།
མཁའ་འགྲོ་མའི་གསང་སྐོར།
གསང་བ་ཡེ་ཤེས་མཁའ་འགྲོ་མའི་སྒྲུབ་ཐབས།
བྱིན་རླབས་སྒྲ་ཆོས་ཀྱི་སྐོར།
བཤད་ཐབས་ཀྱི་ཡན་ལག་བཤད་འགྲེལ་ཆེན་མོ་སྤྱིའི་ཁོག་དབུབ་སོགས།
(460)
- (463)
(464)
(466)
(468)
(471)
(472)
(479)
•(481)
-(488)



༄༅། །མ་ཎི་བཀའ་འབུམ་གླེགས་བམ་དང་པོ་ཐུགས་རྗེ་ཆེན་པོ་
སངས་རྒྱས་སྟོང་རྩའི་ལོ་རྒྱུས་ཆེན་མོ་བཞུགས།
དང་པོ་སངས་རྒྱས་སྣང་བ་མཐའ་ཡས་ཀྱི་ཞིང་
ཁམས་ཀྱི་ཕན་ཡོན་བསྟན་པའི་ལེའུ།
ཨོཾ་མ་ཎི་པདྨེ་ཧཱུཾ། ཐུགས་རྗེའི་བདག་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་
ལོ། །ནུབ་ཕྱོགས་བདེ་བ་ཅན་གྱི་ཞིང་ཁམས་པདྨ་ཅན་ཞེས་བྱ་བ། རིན་པོ་ཆེ་སྣ་ཚོགས་ཀྱི་ས་གཞི་ལ་
མིག་མངས་རིས་སུ་བྲིས་པ་ལས། ས་དང་རྡོའི་མིང་ཡང་མེད། བྱང་ཆུབ་ཀྱི་ཤིང་གིས་རབ་ཏུ་བརྒྱན་པ་
ལས། རྩི་ཤིང་དང་ནགས་ཚལ་གྱི་མིང་ཡང་མེད། ཏིང་ངེ་འཛིན་བརྒྱུད་ལྡན་གྱི་ཆུ་འབབ་པ་ལས། རྩྭ་
ཚོགས་ཆུའི་མིང་ཡང་མེད། ཡེ་ཤེས་དཔལ་གྱི་མེ་འབར་བ་
བ་ལས། འཇིག་རྟེན་སྲེག་པའི་མེའི་མིང་ཡང་
མེད། རྣམ་གྲོལ་སྤོས་ཀྱི་ངད་ལྡང་བ་ལས། འཇིག་རྟེན་རླུང་གི་མིང་ཡང་མེད། ཆོས་ཀྱི་དབྱིངས་ཀྱི་ས་
གཞི་བརྡལ་བ་ལས། འབྱུང་བ་སའི་མིང་ཡང་མེད། ཡེ་ཤེས་གསལ་བའི་གདུགས་གསལ་བ་ལས། ཉི་
མ་དང་ཟླ་བའི་མིང་ཡང་མེད། འཕགས་པའི་ཤེས་རབ་འོད་གསལ་བ་ལས། ཉིན་མོ་དང་མཚན་མོའི་
མིང་ཡང་མེད། ཆོས་ཀྱི་རྒྱལ་སྲིད་རང་ཤར་བ་ལས། རྒྱལ་པོ་དང་བློན་པོའི་མིང་ཡང་མེད། བདག་དང་
བདག་གིར་མི་འཛིན་པ་ལས། (༢ན)འཐབ་ཅིང་རྩོད་པའི་མིང་ཡང་མེད། ཏིང་ངེ་འཛིན་གྱི་ཟས་ཀྱིས་
འཚོ་བ་ལས། ཟས་ཞེས་བྱ་བའི་མིང་ཡང་མེད། ཡིད་བཞིན་བདུད་རྩིའི་ཆུ་གསོལ་བ་ལས། སྒོམ་ཞེས་བྱ་
བའི་མིང་ཡང་མེད། ཚུལ་ཁྲིམས་གཙང་མའི་གོས་གྱོན་པ་ལས། གོས་ཞེས་བྱ་བའི་མིང་ཡང་མེད། པདྨའི་
སྟེང་དུ་རྫུས་ཏེ་སྐྱེ་བ་ལས། སྐྱེ་བ་རྣམ་བཞིའི་མིང་ཡང་མེད། གཡུང་དྲུང་ཚེ་ལ་མངའ་བརྙེས་པ་ལས།
རྒས་ཤིང་རྒུད་པའི་མིང་ཡང་མེད། སྐྱེ་ཤི་མེད་པའི་ལམ་བསྒོམས་པས། སྐྱེ་ཞིང་འཆི་བའི་མིང་ཡང་མེད།
མ་
- 1 -



མ་ཎི་བཀའ་འབུམ།
སངས་རྒྱས་ཀྱི་ཞིང་ཁམས་དེ་ན་ཐམས་ཅད་བྱང་ཆུབ་ཀྱི་ལམ་ལ་སྤྱོད་པ་ལས། མི་བདེ་གནོད་པའི་མིང་
ཡང་མེད། བདེ་བའི་བྱང་ཆུབ་སངས་རྒྱས་ཀྱི་ཞིང་དེ་ན། སྟོང་པ་ཉིད་ཀྱི་གཞལ་ཡས་ཁང་། །རྒྱ་དང་མཐའ་
ནི་དཔག་ཏུ་མེད། །ཕྱི་ནང་མེད་པར་ཆོས་ཀྱི་དབྱིངས། །མངོན་ཤེས་དྲུག་གི་སྐར་ཁུང་གསལ། །མི་མཁྱེན་
མི་གཟིགས་ཅི་ཡང་མེད། །ཐེག་པ་ཆེན་པོའི་ཆོས་ཀྱི་གདུགས་ཕུབ་པ། བྱང་ཆུབ་ཡན་ལག་གི་འཕན་དར་
ཕྱར་བ། བདུད་བཞི་འཇོམས་པའི་རྒྱལ་མཚན་བསྒྲེང་བ། མཉམ་པ་ཉིད་ཀྱི་དཀྱིལ་འཁོར་བྱས་པ།
ཆགས་པ་མེད་པའི་པདྨ་བཀྲམ་པ། རྣམ་དག་ཚུལ་ཁྲིམས་སྤོས་ཀྱང་( ༢བ)འཐུལ། །སུས་ཀྱང་མ་བྱས་
ལྷུན་གྱིས་གྲུབ། །ཏིང་འཛིན་མི་གཡོ་རྒྱ་མཚོ་ལས། །རྣམ་ཤེས་མ་ཆགས་པདྨ་འཁྲུངས། །ཆགས་མེད་
པདྨའི་འོད་ལྡན་ལས། །ཚད་མེད་བཞི་ཡི་གདན་ཁྲི་བརྩིགས། །ཐུགས་རྗེ་སྙོམས་པའི་རྒྱན་གྱིས་བརྒྱན། །
དེ་ན་སྣང་བ་མཐའ་ཡས་བཞུགས། །སྟོབས་བཅུ་མི་འཇིགས་སྐུ་ཡིས་བརྒྱན། །མཚན་བཟང་དཔེ་བྱད་ལྟ་
མི་ངོམས། །འོད་བཟང་སྣ་ཚོགས་འཇའ་བཞིན་འཁོར། །ཐུགས་རྗེའི་འོད་ཟེར་ཕྱོགས་བཅུར་འཕྲོ། །
དཔལ་གྱི་སྐྱེས་བུ་མཐུ་ལྡན་པ། །སྐུ་ལ་ལྟ་བས་ཆོག་མི་ཤེས། །འཁོར་མང་དག་ནི་སྤྲིན་ལྟར་གཏིབས། །
མིག་ནི་མི་གཡོ་མཉམ་གཞག་ཀྱང་། །སྔོན་གྱི་སྨོན་ལམ་ཐུགས་རྗེ་ཡིས། །འོད་ཟེར་མང་པོ་ཕྱོགས་བཅུར་
འཕྲོས། །འོད་ཟེར་རེ་རེའི་རྩེ་མོ་ལ། །སངས་རྒྱས་སྤྲུལ་པ་གྲངས་མེད་བཏང་། །དཔག་ཏུ་མེད་པའི་འགྲོ་
དོན་མཛད། །སྤྲུལ་པའི་འཕྲོ་འདུ་གྲངས་མེད་ཀྱང་། །ཆོས་ཀྱི་དབྱིངས་ལ་འཕེལ་འགྲིབ་མེད། །སངས་
རྒྱས་ཞིང་ཁམས་དེ་ན་ནི། །འཕགས་པ་མིན་པ་གཞན་མི་གནས། །རྒྱུ་དྲུག་འཁོར་བའི་མིང་མེད་དོ། །
སངས་རྒྱས་སྣང་བ་མཐའ་ཡས་ཀྱི་ཞིང་ཁམས་ཀྱི་ཕན་ཡོན་བསྟན་པའི་ལེའུ་སྟེ་དང་པོའོ།། །།
- 2 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གཉིས་པ་སྤྲུལ་པའི་སྐུ་ཐུགས་རྗེ་ཆེན་པོ་བདེ་བ་ཅན་གྱི་ཞིང་ཁམས་
སུ་ཇི་ལྟར་བྱོན་པའི་ཚུལ་བསྟན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཡང་དག་པར་རྫོགས་པའི་སངས་རྒྱས་སྣང་བ་མཐའ་ཡས་འོད་དཔག་ཏུ་
མེད་པ། ཐུགས་རྗེ་ཆེ་ལ་ཐབས་མཁས་པ་དེས། འགྲོ་བའི་དོན་དུ་ཐུགས་རྗེས་གཟིགས་ནས། ལྷ་པོས་
འདུལ་བ་ལ་ཐུགས་རྗེ་ཆེན་པོས་འདུལ་བར་དགོངས། ལྷ་མོའི་ཆ་བྱད་ཀྱིས་འདུལ་བ་ལ་ལྷ་མོ་སྒྲོལ་མས་
འདུལ་བར་དགོངས་ནས། སངས་རྒྱས་སྣང་བ་མཐའ་ཡས་ཀྱིས་སྙིང་རྗེ་ཆེན་པོས་འགྲོ་དོན་བྱེད་པ་ཞེས་
བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། སྤྱན་གཡས་པ་ལས་འོད་ཟེར་དཀར་པོ་གཅིག་ལས།
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཏུ་སྤྲུལ་ཏོ། །སྤུན་( ༣ན)གཡོན་པ་ལས་འོད་ཟེར་
སྔོན་པོ་གཅིག་ལས། ལྷ་མོ་སྒྲོལ་མར་སྤྲུལ་ཏོ། །སྤྲུལ་པ་དེ་ཡང་འཇིག་རྟེན་པའི་རྒྱལ་པོ་ལ་སོགས་པ་
དྲེགས་པ་ཅན་འདུལ་བའི་ཕྱིར་རྫུས་སྐྱེས་པདྨ་ལས་སྤྲུལ་ཏེ། མཚོ་པདྨ་ཅན་ཞེས་བྱ་བར་འོད་ཟེར་འཕྲོས་
ནས། པདྨ་ལས་རྫུས་སྐྱེས་སུ་སྐུ་འཁྲུངས་སོ། །དེ་ཡང་ནུབ་ཕྱོགས་པདྨ་ཅན་བདེ་བ་ཅན་གྱི་ཞིང་ཁམས་
ན། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། འཁོར་ལོས་སྒྱུར་བའི་རྒྱལ་པོ་བཟང་མཆོག་ཅེས་
བྱ་བ། གླིང་བཞི་ལ་མངའ་མཛད་པ། ལོངས་སྤྱོད་དང་མངའ་ཐང་དུ་འཛོམ་པ་ཅིག་ཡོད་པ་ལས། བཙུན་
མོ་སྟོང་ཡོད་ཀྱང་སྲས་རྒྱལ་བུ་མེད་ནས། ཅི་མཛད་ཐམས་ཅད་ཆོས་ཀྱི་ལོངས་སྤྱོད་དུ་མཛད་པ་ལས།
ཡུལ་དེ་ན་མཚོ་པདྨ་ཅན་ཞེས་བྱ་བ་ཅིག་ཡོད་དེ། མཚོ་དེ་ལ་མེ་ཏོག་པདྨ་སྐྱེས་པས། རྒྱལ་པོས་དཀོན་མཆོག་
ལ་མཆོད་པ་བྱེད་པའི་ཚེ་མེ་ཏོག་ལེན་པའི་རྐང་མགྱོགས་པ་གཏོང་བ་ལས་མེ་ཏོག་བླངས་ཤིང་རྒྱལ་པོ་
ལ་འབུལ། རྒྱལ་པོས་དཀོན་མཆོག་ལ་འབུལ་བས། དུས་ནམ་ཞིག་མེ་ཏོག་ལེན་པའི་ཕོ་ཉས་མེ་ཏོག་
ལེན་དུ་ཕྱིན་པའི་ཚེ། མཚོ་དེའི་ནང་ན་པདྨའི་སྡོང་པོ་གཅིག་ལ་ཡལ་ག་རྒོད་ཀྱི་གཤོག་པ་ཙམ། ལོ་མ་
ཕུབ་ཙམ་དེའི་དབུས་ན་མེ་ཏོག་གི་སྙིང་པོ་ཁ་མ་ཕྱེ་བ་གསུས་པ་ཙམ་ཅིག་འདུག་ནས་ངོ་མཚར་ཆེ་སྟེ།
-3-



མ་ཎི་བཀའ་འབུམ།
ལ་
རྒྱལ་པོའི་སྙན་དུ་ལོ་རྒྱུས་བརྗོད་པས། རྒྱལ་པོའི་ཞལ་ནས། དེའི་ནང་ན་རྫུས་སྐྱེས་སྤྲུལ་པའི་སྐུ་ཅིག་
བཞུགས་ངེས་པ་ཡིན། སྤྱན་དྲངས་ལ་མཆོད་གནས་བྱ་དགོས་གསུངས་ནས་དུས་དེ་ཉིད་དུ་བཙུན་མོ་
དང༌། བློན་པོ་དང་། ཕྱི་འཁོར་དང་། ནང་འཁོར་མང་པོས་རྒྱལ་པོའི་སྤྱན་སྔར་འཁོད་ནས། མཚོ་ལ་
གཟིངས་བཅས། ཤིང་རྟ་དང་། མཆོད་པའི་བྱེ་བྲག་གདུགས། རྒྱལ་མཚན། བ་དན། བླ་རེ། རོལ་མོའི་
སྒྲ་མང་པོ་དང་། ཨ་ཀ་རུ་དང༌། དུ་རུ་ཀ་ལ་སོགས་པའི་བདུག་སྤོས་སྣ་ཚོགས་ (༣བ)དང་། ཀཱ་ཤི་ཀའི་
རས་གོས་མང་པོ་ཁྱེར་ནས་མཚོ་པདྨ་ཅན་དུ་ཕྱིན་ཏོ། །དེ་ནས་མཚོ་ལ་གཟིངས་བཏང་ནས་ཕྱིན་པ་དང་།
པདྨའི་སྙིང་པོ་ཁ་ཕྱེ་ནས་བལྟས་པས་ཁྱེའུ་ལོ་བཅུ་དྲུག་ལོན་པའི་ན་ཚོད། མཚན་དང་དཔེ་བྱད་ཀྱིས་བརྒྱན་
པ། སྐུ་མདོག་དཀར་ལ་འོད་ཟེར་དུ་མ་འཕྲོ་བ། གཞོན་ནུ་ལང་ཚོ་དར་ལ་བབ་པ། རལ་པའི་ཅོད་པན་ཅན།
རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། དར་གྱིས་རྐེད་དཀྲིས་བྱས་པ། རི་དྭགས་ཀྱི་པགས་པ་ཕྲག་པ་
ལ་བཀལ་བ། ཞལ་ནས་སེམས་ཅན་ཐམས་ཅད་སྙིང་རེ་རྗེ་ཞེས་པའི་སྒྲ་སྒྲོགས་པ་ཅིག་བྱོན་པར་གྱུར་
ཏོ། །དེ་ནས་རྒྱལ་པོ་འཁོར་དང་བཅས་པས་ཕྱག་བཙལ། རྒྱལ་པོས་ཀཱ་ཤི་ཀའི་རས་ཀྱི་སྐྱེ་མོས་སྤྱན་དྲངས་
ནས། ཤིང་རྟ་ལ་ཆིབས་སྔར་གྱི་མཆོད་པ་ཐམས་ཅད་ཀྱིས་མཆོད་ནས། རྒྱལ་པོའི་ཕོ་བྲང་དུ་སྤྱན་དྲངས་
ཏེ་མཆོད་གནས་མཛད་ཅིང་བཞུགས་སོ། ཁྱེའུ་དེའི་མཚན་ཡང་པདྨ་ལས་སྐྱེས་པས་ཁྱེའུ་པདྨ་ལས་སྐྱེས་
ཞེས་ཀྱང་བྱ། པདྨའི་སྙིང་པོ་ལས་སྐྱེས་པས་པདྨའི་སྙིང་པོ་ཞེས་ཀྱང་བྱའོ། །དེ་ནས་ཆོས་སྐྱོང་བའི་རྒྱལ་
པོ་དེས་རང་གི་སྟོན་པ་སངས་རྒྱས་སྣང་བ་མཐའ་ཡས་ལ། སྤྲུལ་པ་འདི་གང་གི་སྤྲུལ་པ་ལགས། འདིའི་
མིང་ཅི་ཡིན་ཞེས་གསོལ་པས། སངས་རྒྱས་སྣང་བ་མཐ
བ་མཐའ་ཡས་ཀྱི་ཞལ་ནས། རྒྱལ་པོ་ཆེན་པོ་སྤྲུལ་
འདི་ནི་སངས་རྒྱས་ཐམས་ཅད་ཀྱི་ཕྲིན་ལས་སེམས་ཅན་ཐམས་ཅད་ཀྱི་དོན་བྱེད་པ། དུས་གསུམ་གྱི་བདེ་
བར་གཤེགས་པ་ཐམས་ཅད་ཀྱི་ཐུགས་ལས་སྤྲུལ་པ། འཕགས་པ་སྤྱན་རས་གཟིགས་དབང་ཕྱུག་ཅེས་བྱ་
བ་ཡིན་ནོ། །རིགས་ཀྱི་བུ་འདིས་ནི་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་དོན་
བྱེད་པར་འགྱུར་རོ་ཞེས་གསུངས་སོ། །དེ་ནས་རྒྱལ་པོ་དེ་དུས་ནམ་ཞིག་ཟླ་བ་ཉ་བའི་ཉིན་པར་དཀོན་
མཆོག་ལ་མཆོད་པ་རྒྱ་ཆེན་པོ་བྱས། སྤྲུལ་པ་དེ་ལ་ཡང་བཀུར་སྟི་དང་མཆོད་པ་དཔག་ཏུ་མེད་པ་བྱས་པ་
བ 4 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དང༌། སྤྲུལ་ (༤ན)པའི་ཁྱེའུ་དེས་སངས་རྒྱས་ཀྱི་ཕྲིན་ལས་རྗེས་སུ་དྲན་ནས་སེམས་ཅན་གྱི་དོན་བྱ་བར་
དགོངས་ཏེ། ཐུགས་རྗེའི་སྤྱན་གྱིས་ཁམས་གསུམ་གྱི་སེམས་ཅན་རྣམས་ལ་གཟིགས་པས། སེམས་ཅན་
ཐམས་ཅད་ལས་ངན་གྱི་དབང་གིས་འདོད་ཆགས་ནི་ཆུ་ལྟར་འབྲུག །ཞེ་སྡང་ནི་མེ་ལྟར་འབར། གཏི་མུག་
ནི་མུན་ལྟར་གཏིབས། ང་རྒྱལ་ནི་བྲག་ལྟར་གཏམས། ཕྲག་དོག་ནི་རླུང་ལྟར་གཡེངས་ནས། བདག་དང་
བདག་གིར་འཛིན་པའི་ལྕགས་སྒྲོག་དམ་པོས་བསྡམས་ཏེ། འཁོར་བའི་སྡུག་བསྔལ་མེ་འོབས་དང་འདྲ་
བས་ན་སྙིང་རྗེ་བར་གཟིགས་ནས། སྤྱན་ཆབ་ཤོར་རོ། །དེ་ལ་སྤྱན་ཆབ་གཡས་པ་ལས་ལྷ་མོ་སྒྲོལ་མ་
དང་། སྤྱན་ཆབ་གཡོན་པ་ལས་ལྷ་མོ་ཁྲོ་གཉེར་ཅན་བྱོན་ནོ། །སྒྲོལ་མའི་ཞལ་ནས་རིགས་ཀྱི་བུ་སེམས་
ཅན་གྱི་དོན་བྱེད་པ་ལ། བྱང་ཆུབ་ཀྱི་སེམས་སྦྱོངས་ཤིག་གསུང་ངོ༌། །ལྷ་མོ་ཁྲོ་གཉེར་མའི་ཞལ་ནས་
རིགས་ཀྱི་བུ་སེམས་ཅན་གྱི་དོན་བྱེད་པ་ལ་ཐུགས་གཡེལ་བར་མ་མཛད་ཅིག །ཁོ་མོ་ཅག་གཉིས་ཀྱིས་
ཀྱང་རིགས་ཀྱི་བུ་ཁྱོད་ཀྱི་གྲོགས་བྱའོ་གསུངས་ནས། སླར་སྤྱན་གཡས་གཡོན་དུ་ཐིམ་པར་གྱུར་ཏོ། །དེ་
ནས་རྒྱལ་པོས་བྱང་ཆུབ་སེམས་དཔའ་ཁྱེའུ་སྤྲུལ་པའི་སྐུ་དེས་སྤྱན་ཆབ་འབྱིན་པ་དང་། སྤྱན་ནས་ལྷ་མོ་
གཉིས་འབྱོན་པའི་རྒྱུ་མཚན་ཇི་ལྟར་ལགས་ཞེས་དྲིས་པས། ཁྱེའུ་དེའི་ཞལ་ནས་མཆི་མ་འོང་བ་ནི་སེམས་
ཅན་ཐམས་ཅད་སྡུག་བསྔལ་གྱིས་གདུངས་པ་ལ་མ་བཟོད་པ་ཡིན། ལྷ་མོ་གཉིས་ནི་བདག་གིས་སེམས་
ཅན་གྱི་དོན་ལ་བསྐུལ་བ་ལགས། བདག་ནི་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་
ཀྱི་དོན་བྱེད་པས། རྒྱལ་པོ་ཆེན་པོས་གནང་བར་མཛོད་ཅིག་གསུང་ངོ༌། །དེ་ནས་རྒྱལ་པོའི་ཞལ་ནས་
རིགས་ཀྱི་བུ་དུས་གསུམ་གྱི་དེ་བཞིན་གཤེགས་པ་རྣམས་ཀྱིས་ཀྱང་། བྱང་ཆུབ་སེམས་དཔའི་གནས་
སྐབས་ན་ཁྱོད་བཞིན་སེམས་ཅན་གྱི་དོན་བྱས་པས་(༤ བ)སངས་རྒྱས་པ་ཡིན་ནོ། །ལེགས་སོ་ཞེས་བཀས་
གནང་ངོ༌། །སྤྲུལ་པའི་སྐུ་ཐུགས་རྗེ་ཆེན་པོ་བདེ་བ་ཅན་གྱི་ཞིང་ཁམས་སུ་ཇི་ལྟར་བྱོན་པའི་ཚུལ་བསྟན་
པའི་ལེའུ་སྟེ་གཉིས་པའོ།། །།
- 5 -



མ་ཎི་བཀའ་འབུམ།
གསུམ་པ་ཞིང་ཁམས་སྤྲུལ་པ་དང་འགྲོ་བ་སེམས་ཅན་
གྱི་དོན་མཛད་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་སྤྲུལ་པའི་སྐུ་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་
ཕྱུག་དེས་སེམས་ཅན་ནམ་མཁའི་མཐའ་དང་མཉམ་པའི་དོན་མཛད་དོ། །དེ་ཡང་ཚུལ་ཇི་ལྟར་མཛད་ན་
བྱང་ཆུབ་སེམས་དཔའ་སྤྲུལ་པའི་ཁྱེའུ་དེས། ས་ཕྱོགས་དེར་མཆོད་པ་རྒྱ་ཆེན་པོ་བཤམས། ཕྱོགས་བཅུ་
ན་བཞུགས་པའི་བདེ་བར་གཤེགས་པ་ནམ་མཁའི་མཐའ་དང་མཉམ་པ་ལ་ཕྱག་བཙལ། ལུས་ས་ལ་
བརྡབས། བྱ་ཀ་ལ་པིང་ཀའི་སྐད་ཀྱི་དབྱངས་ཀྱིས་གསོལ་བ་བཏབ། བདག་གིས་སེམས་ཅན་ཐམས་
ཅད་ཀྱི་དོན་བྱེད་པ་ལ་ཇི་ལྟར་བསླབ་པར་བྱ་ཞེས་བརྗོད་པས། ཕྱོགས་བཅུའི་ནམ་མཁའི་ཁམས་ནས་སྒྲ་
བྱུང་སྟེ། རིགས་ཀྱི་བུ་ཁྱོད་སེམས་ཅན་གྱི་དོན་བྱེད་པ་ལ། བྱམས་པ་དང་སྙིང་རྗེ་གཉིས་ཀྱིས་ཡིད་བརྟན་
པར་གྱིས་ལ་སྐྱོ་བ་དང་དུབ་པ་མ་བྱེད་ཅིག་ཅེས་པའི་སྒྲ་བྱུང་ངོ༌། །ཁྱེའུ་དེས་བྱམས་པ་དང་སྙིང་རྗེའི་ཏིང་
ངེ་འཛིན་ལ་ཇི་ལྟར་བསླབ་པར་བྱ་ཞེས་སྨྲས་པ་དང་། སྐད་ཅིག་དེ་ཉིད་ལ་རིགས་ཀྱི་བདག་པོ་སངས་
རྒྱས་སྣང་བ་མཐའ་ཡས་དབུ་ཐོག་ཏུ་བྱོན་ནས། འོད་ཟེར་རབ་ཏུ་འགྱེད་པ་ཞེས་བྱ་བའི་ཏིང་ངེ་འཛིན་ལ་
མཉམ་པར་བཞག་པ་དང་། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་གིས་འགྲོ་བའི་དོན་མཛད་པར་དབང་བསྐུར་ཏེ། སྐུ་ལས་འོད་ཟེར་བསམ་གྱིས་མི་ཁྱབ་
དཔག་གིས་མི་ལང་བ་ཅིག་འཕྲོས་ནས་ལོངས་སྤྱོད་རྫོགས་སྐུའི་ཞིང་ཁམས་མང་པོ་སྤྲུལ། དེར་ལོངས་
སྐུའི་སངས་རྒྱས་མང་པོ་སྤྲུལ། དེས་ཀྱང་སེམས་ཅན་མང་པོའི་དོན་བྱེད་པར་གྱུར་ཏོ། །ལོངས་སྐུ་དེ་རྣམས་
ཀྱི་ཐུགས་ཀ་ནས་ཀྱང་སྤྲུལ་པའི་སྐུའི་ཞིང་ཁམས་བསམ་གྱིས་མི་(༥ན)ཁྱབ་པ་འཕྲོས། དེར་སྤྲུལ་སྐུའི་
སངས་རྒྱས་མང་པོ་སྤྲུལ། སྤྲུལ་པའི་སྐུ་དེ་རྣམས་ཀྱི་ཐུགས་ཀ་ནས་ཀྱང་འོད་ཟེར་བརྗོད་དུ་མེད་པའི་ཡང་
བརྗོད་དུ་མེད་པ་འཕྲོས། དེ་ལས་འཕགས་པ་སྤྱན་རས་གཟིགས་དབང་ཕྱུག་དང་། ཁྲོ་གཉེར་མ་དང་སྒྲོལ་
- 6 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
མ་ཡང་སེམས་ཅན་གྱི་གྲངས་དང་མཉམ་པར་སྤྲུལ་ནས་འགྲོ་བ་སེམས་ཅན་གྱི་དོན་མཛད་དོ། །ཡང་སྐུ་
ལས་འོད་ཟེར་སྤྲོས་ཏེ། རྒྱུ་བཀོད་པ་བར་མའི་འཇིག་རྟེན་གྱི་ཁམས་ཀྱི་རྡུལ་ཕྲ་རབ་སྙེད་ཀྱི་འཇིག་རྟེན་
གྱི་ཁམས་མང་པོར་སྤྲུལ། དེར་དེ་བཞིན་གཤེགས་པ་གྲངས་མེད་པ་ཡང་། དེ་དག་མཉམ་པར་སྤྲུལ་ནས་
འགྲོ་བ་སེམས་ཅན་གྱི་དོན་མཛད། དེ་ནས་དེ་རྣམས་ཀྱི་སྐུ་ལས་ཀྱང་འོད་ཟེར་དཔག་ཏུ་མེད་པའི་ཡང་
དཔག་ཏུ་མེད་པ་འཕྲོས་ནས། དེ་རེ་རེར་འཛམ་བུ་གླིང་རེ་རེ་དེ་རེ་རེ་ལ་རྡོ་རྗེ་གདན་རེ་རེ། རྡོ་རྗེ་གདན་གྱི་
བྱང་ཕྱོགས་སུ་ཡུལ་མཐའ་འཁོབ་ཁ་བ་ཅན་རེ་རེ། རྟའི་རྒྱལ་པོ་བ་ལ་ཧ་རེ་རེ། སྤྱན་རས་གཟིགས་
བཅུ་གཅིག་པ་རེ་རེ། སྒྲོལ་མ་དང་ཁྲོ་གཉེར་ཅན་རེ་རེ། དེ་རེ་རེ་ལ་རྒྱལ་པོ་སྲོང་བཙན་དང་ཇོ་མོ་དཀར་
མོ་དང༌། སྔོན་མོ་རེ་རེ་སྤྲུལ། དེ་རྣམས་ཀྱི་སྐུ་ལས་ཀྱང་འོད་ཟེར་བརྗོད་དུ་མེད་པ་འཕྲོས་ནས། ཐུགས་
རྗེ་ཆེན་པོ་དང་ཡི་གེ་དྲུག་པ་སེམས་ཅན་གྱི་གྲངས་དང་མཉམ་པ་སྤྲུལ་ནས་འགྲོ་བ་སེམས་ཅན་གྱི་དོན་
མཛད་དོ། །ཞིང་ཁམས་སྤྲུལ་པ་དང་འགྲོ་བ་སེམས་ཅན་གྱི་དོན་མཛད་པའི་ལེའུ་སྟེ་གསུམ་པའོ།། །།
བཞི་པ་སླར་སེམས་བསྐྱེད་བརྟན་པར་མཛད་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་གིས་སངས་རྒྱས་འོད་དཔག་མེད་ལ་སོགས་པ་སངས་
ལ་སོགས་པ་སངས་རྒྱས་བྱེ་བ་ཕྲག་བཅུ་གཅིག་གི་དྲུང་དུ་
འགྲོ་བའི་དོན་བྱེད་པར་སེམས་བསྐྱེད་དེ། བདག་གི་བ་སྤུའི་ཁུང་བུ་རེ་རེ་ནས། དུས་གསུམ་གྱི་སངས་
རྒྱས་ཀྱི་མཛད་པ་དང་རྣམ་པར་འཕྲུལ་པ་བསམ་གྱིས་མི་ཁྱབ་པ་གང་ལ་གང་འདུལ་(༥བ)དུ་སྤྲུལ་ནས།
སེམས་ཅན་གཅིག་ཀྱང་མ་ལུས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འགོད་པར་བྱའོ། །
དེ་ལ་མ་བཀོད་པར་རང་ཞི་བདེ་འདོད་པའི་བློ་བྱུང་ན། དེའི་མགོ་བོ་ཨ་རྫ་ཀའི་དོག་པ་བཞིན་དུ་ཚལ་པ་
བཅུར་འགས་པར་གྱུར་ཅིག་ཅེས་སྨོན་ལམ་བཏབ་བོ། །དེ་ལ་སངས་རྒྱས་སྣང་བ་མཐའ་ཡས་འོད་
དཔག་མེད་ཀྱིས་བཀའ་སྩལ་པ། ལེགས་སོ་ལེགས་སོ་རིགས་ཀྱི་བུ་བདག་ལ་སོགས་པ་ཕྱོགས་བཅུ་དུས་
: 7 -



མ་ཎི་བཀའ་འབུམ།
གསུམ་ན་བཞུགས་པའི་སངས་རྒྱས་ཐམས་ཅད་ཀྱིས་ཀྱང་ཚུལ་དེ་ལྟ་བུ་དང་། སྨོན་ལམ་དེ་ལྟ་བུ་ལ་བརྟེན་
ནས་སངས་རྒྱས་པ་ཡིན་པས། ཁྱོད་སེམས་ཅན་གྱི་དོན་བྱེད་པའི་གྲོགས་ངས་ཀྱང་བྱའོ་ཞེས་བཀའ་སྩལ་
ཏོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གི་སྐུ་ལས་འོད་ཟེར་དྲུག་སྤྲོས་ཏེ། འགྲོ་བ་རིགས་
དྲུག་གི་གནས་སུ་འོད་ཟེར་གྱིས་ཁྱབ་པར་བྱས་སོ། །འོད་ཟེར་ལ་ལ་ལྷའི་གནས་སུ་ཁྱབ་པར་བྱས་ནས།
ལྷ་འདུལ་བའི་དོན་དུ་ལྷའི་ཐུབ་པ་བརྒྱ་བྱིན་དུ་གྱུར་ལ། དགའ་བདེ་འདོད་ཆགས་ཀྱི་དབང་གིས་ལྷ་ལྟུང་
བའི་སྡུག་བསྔལ་ཡ་རེ་ང་ན། གལ་ཏེ་བདག་ལྷའི་གནས་སུ་ཕྱིན་པར་གྱུར་ན། འཆི་འཕོ་ལྟུང སྡུག་
བསྔལ་ཞི་བར་གྱུར་ཅིག་ཅེས་བྱ་བའི་ཆོས་ཀྱི་སྒྲ་བྱུང་ངོ༌། །འོད་ཟེར་ལ་ལ་ལྷ་མ་ཡིན་གྱི་གནས་སུ་འཕྲོས་
ནས། ལྷ་མ་ཡིན་འདུལ་བའི་དོན་དུ་ལྷ་མ་ཡིན་གྱི་ཐུབ་པ་ཐག་བཟངས་རིས་སུ་གྱུར་པ། ང་རྒྱལ་ཁོང་
ཁྲོའི་དབང་གིས་འཐབ་རྩོད་ཀྱི་སྡུག་བསྔལ་ཡ་རེ་ང་ན། གལ་ཏེ་བདག་ལྷ་མ་ཡིན་གྱི་གནས་སུ་ཕྱིན་པར་
གྱུར་ན། འཐབ་རྩོད་འཆི་འཕོའི་སྡུག་བསྔལ་ཞི་བར་གྱུར་ཅིག་ཅེས་བྱ་བའི་ཆོས་ཀྱི་སྒྲ་བྱུང་ངོ༌། །འོད་ཟེར་
ལ་ལ་མིའི་གནས་སུ་ཁྱབ་པར་བྱས་ནས། མི་འདུལ་བའི་དོན་དུ་མིའི་ཐུབ་པ་ཤཱཀྱ་ཐུབ་པར་གྱུར་ལ། འདོད་
སྲེད་ཆགས་པའི་དབང་གིས་ལས་བཙན་ནས། སྐྱེ་རྒ་ན་འཆིའི་སྡུག་བསྔལ་ཡ་རེ་ང་(༦ན)ན། གལ་ཏེ་
བདག་མིའི་གནས་སུ་ཕྱིན་པར་གྱུར་ན། མི་འགྱུར་བའི་སྡུག་བསྔལ་ཞི་བར་གྱུར་ཅིག་ཅེས་བྱ་བའི་ཆོས་
ཀྱི་སྒྲ་བྱུང་ངོ་། །འོད་ཟེར་ལ་ལ་བྱོལ་སོང་གི་གནས་སུ་འཕྲོས་ཏེ། བྱོལ་སོང་འདུལ་བའི་དོན་དུ་བྱོལ་སོང་
གི་ཐུབ་པ་སེང་གེ་རབ་བརྟན་དུ་གྱུར་ལ། གཏི་མུག་ལས་ཀྱི་དབང་དུ་གྱུར་ནས། བཀོལ་སྤྱོད་གསོད་པའི་
སྡུག་བསྔལ་ཡ་རེ་ང་ན། གལ་ཏེ་བདག་དུད་འགྲོའི་གནས་སུ་ཕྱིན་པར་གྱུར་ན། གཏི་མུག་གི་དབང་གྱུར་
རྣམས་ཤེས་རབ་ཆེན་པོའི་རང་བཞིན་མྱུར་དུ་ཐོབ་པར་གྱུར་ཅིག་ཅེས་བྱ་བའི་ཆོས་ཀྱི་སྒྲ་བྱུང་ངོ༌། །འོད་
ཟེར་ལ་ལ་ཡི་དྭགས་ཀྱི་གནས་ སུ་འཕྲོས་ཏེ། ཡི་དྭགས་འདུལ་བའི་དོན་དུ། ཡི་དྭགས་ཀྱི་ཐུབ་པ་ནམ་
མཁའ་མཛོད་དུ་གྱུར་ལ། སེར་སྣ་ལས་ཀྱི་དབང་བཙན་ནས། བཀྲེས་སྐོམ་གྱི་སྡུག་བསྔལ་ཡ་རེ་ང་ན།
གལ་ཏེ་བདག་ཡི་དྭགས་ཀྱི་གནས་སུ་ཕྱིན་པར་གྱུར་ན། བཀྲེས་སྐོམ་ཉམ་ཐག་ཞི་ནས་བདེ་བ་ཐོབ་པར་
གྱུར་ཅིག་ཅེས་བྱ་བའི་ཆོས་ཀྱི་སྒྲ་བྱུང་ངོ༌། །འོད་ཟེར་ལ་ལ་དམྱལ་བའི་གནས་སུ་འཕྲོས་ཏེ། དམྱལ་བ་
- 8 -



ཐུགས་རྗེ་ཆེན་པོ་སངས་ རྒྱས་སྟོང་རྩའི་ལོ་རྒྱུས་ཆེན་མོ།
འདུལ་བའི་དོན་དུ། དམྱལ་བའི་ཐུབ་པ་ཆོས་ཀྱི་རྒྱལ་པོར་གྱུར་ལ། ཞེ་སྡང་ལས་ཀྱི་དབང་བཙན་ནས། ཚ་
གྲང་བསད་བཅད་ཀྱི་སྡུག་བསྔལ་ཡ་རེ་ང་ན། གལ་ཏེ་བདག་དམྱལ་བའི་གནས་སུ་ཕྱིན་པར་གྱུར་ན།
དམྱལ་བའི་སྡུག་བསྔལ་ཚ་གྲང་བསད་བཅད་མནར་མེད་ཀྱི་སྡུག་བསྔལ་ཞི་བར་གྱུར་ཅིག་ཅེས་བྱ་བའི་
ཆོས་ཀྱི་སྒྲ་བྱུང་ངོ༌། །དེ་ལྟར་འགྲོ་དྲུག་སྡུག་བསྔལ་ལས་ཐར་པའི་གླགས་མེད་པས། ལྕགས་ཀྱི་ཟ་མ་ཏོག་
ཁ་བཅད་པ་དང་འདྲ་བར་གནས་པ་ལས་འོད་ཟེར་དེ་ལ་སྤྲུལ་སྐུ་ཐུབ་པ་དྲུག་ཤར། ཆོས་ཀྱི་སྒྲ་དེ་ཐོས་
པས་འགྲོ་བ་རིགས་དྲུག་གི་སེམས་ཅན་ཐམས་ཅད་སྟོངས་པར་བཏོན་པ་དང་། ཐུགས་རྗེ་ཆེན་པོས་རི་
རབ་ཀྱི་རྩེར་ཕྱིན་ཏེ་ཡེ་ཤེས་ཀྱི་(༦བ)སྤྱན་གྱིས་གཟིགས་པ་དང༌། ཡང་སྔ་མ་དེ་ཙམ་དུ་འདུག་ནས། ལན་
གསུམ་དུ་ཐབས་དང་སྙིང་རྗེས་བཏོན་པས་ཀྱང་སེམས་ཅན་གྱི་ཁམས་ལ་སྐྱེ་འབྲི་མི་འདུག་ནས་ཐུགས་
མུག་ཡི་ཆད་ནས། ཀྱེ་མ་བདེ་བར་གཤེགས་པའི་དགོངས་པས་འདུལ་བའི་ཞིང་ཁམས་བསམ་གྱིས་མི་
ཁྱབ། ནམ་མཁའི་ཁམས་བསམ་གྱིས་མི་ཁྱབ། སེམས་ཅན་གྱི་ཁམས་ཀྱང་བསམ་གྱིས་མི་ཁྱབ་བྱ་བ་
བདེན་པར་འདུག །ངས་དེ་ཙམ་པའི་སེམས་ཅན་བཏོན་ཡང་ཉུང་དུ་མ་སོང་བས་འཁོར་བ་འདི་མི་སྟོངས་
པར་འདུག །སེམས་ཅན་གྱི་དོན་མི་འགྲུབ་པར་འདུག །རང་ཞི་བདེ་ཐོབ་པར་བྱས་ནས་མྱ་ངན་ལས་
འདས་པ་སངས་རྒྱས་ཀྱི་ས་ལ་གནས་པར་བྱའོ་སྙམ་པ་དང་། སྔར་གྱི་སེམས་བསྐྱེད་དམ་བཅའ་ཉམས་
ནས། དབུ་ཚལ་པ་བཅུར་གས་སོ། །དེ་ནས་ན་ཚ་མ་བཟོད་ནས་སྐད་ངན་ཕྱུང་སྟེ། ཀྱེ་མ་ཧོ། སངས་རྒྱས་
དང་བྱང་ཆུབ་སེམས་དཔའ་ཐུགས་རྗེ་དང་ལྡན་པ། སངས་རྒྱས་འོད་དཔག་ཏུ་མེད་པ་བདག་རང་གི་དོན་
ནི་མ་བགྱིས་སེམས་ཅན་གྱི་དོན་བྱས་པས་མ་གྲུབ་པས་སྡུག་བསྔལ་ལོ། །ཀྱི་ཧུད་ཀྱི་ཧུད་ཅེས་བཤུམས་
པས། སངས་རྒྱས་འོད་དཔག་མེད་ཀྱིས། ཐུགས་རྗེ་ཆེན་པོའི་དབུ་ཚལ་པ་རྣམས་འུབས་བསྡུས་ནས་ཞལ་
བཅུ་གཅིག་ཏུ་བྱིན་གྱིས་བརླབས་སོ། །འཁོར་བ་ལ་ཐོག་མ་དང༌། ཐ་མ་མེད་པས་ཞི་ཞལ་དུ་བྱིན་གྱིས་
བརླབས་སོ། །ཞི་བས་མི་ཐུལ་བ་ལ་ཁྲོ་ཞལ་ནག་པོར་བྱིན་གྱིས་བརླབས་སོ། །འཁོར་བ་ལ་ཐོག་མ་
དང༌། ཐ་མ་མེད་པས་སེམས་ཅན་གྱི་དོན་འཁོར་བ་མ་སྟོངས་ཀྱི་བར་དུ་གྱིས་ཤིག་ཅེས་གསུངས་པ་དང་།
འཕགས་པ་སྤྱན་རས་གཟིགས་ཀྱིས་འདི་སྐད་ཅེས་སྨྲས་སོ། །བདག་གིས་སེམས་ཅན་གྱི་དོན་འཁོར་བ་
- 9 -



མ་ཎི་བཀའ་འབུམ།
མ་
མ་སྟོངས་ཀྱི་བར་དུ་བྱེད་ན། བདག་ལག་པ་སྟོང་མིག་སྟོང་དང་ལྡན་པར་གྱུར་ལ། ལག་པ་སྟོང་འཁོར་
ལོས་སྒྱུར་བའི་རྒྱལ་པོ་སྟོང་དུ་གྱུར། མིག་སྟོང་བསྐལ་པ་བཟང་(༧ན)པོའི་སངས་རྒྱས་སྟོང་དུ་གྱུར་ནས།
གང་ལ་གང་འདུལ་གྱིས་འགྲོ་བའི་དོན་བྱེད་པར་གྱུར་ཅིག་ཅེས་བརྗོད་པ་དང༌། སྐད་ཅིག་དེ་ཉིད་ལ།
ཕྱག་སྟོང་གི་མཐིལ་ན་སྤྱན་སྟོང་ཡོད་པའི་ཞལ་བཅུ་གཅིག་པར་གྱུར་ཏོ། །དེ་ནས་སངས་རྒྱས་སྣང་བ་
མཐའ་ཡས་ཀྱིས་བཀའ་སྩལ་པ། ཐུགས་རྗེ་ཆེན་པོ་དང་ལྡན་པའི་འཕགས་པ་སྤྱན་རས་གཟིགས་དབང་
ཕྱུག །འགྲོ་བ་རིགས་དྲུག་ཏུ་སྐྱེས་པའི་སེམས་ཅན་རྣམས་ཀྱི་སྐྱེ་བའི་སྒོ་གཅོད་པའི་ཡི་གེ་དྲུག་པ་འདིས།
འགྲོ་དྲུག་གི་སྐྱེ་སྒོ་གཅོད་པ་ཡིན་ནོ། །ཨོཾ་མ་ཎི་པདྨེ་ཧཱུྃ། ཞེས་པ་འདིས། ཨོཾ་གྱིས་ལྷའི་སྐྱེ་སྒོ་གཅོད། མས་
ལྷ་མ་ཡིན་གྱི་སྐྱེ་སྒོ་གཅོད། ཎིས་མིའི་སྐྱེ་སྒོ་གཅོད། པད་ཀྱིས་བྱོལ་སོང་གི་སྐྱེ་སྒོ་གཅོད། མེས་ཡི་དྭགས་
ཀྱི་སྐྱེ་སྒོ་གཅོད། ཧཱུཾ་གིས་དམྱལ་བའི་སྐྱེ་སྒོ་བཅད་ནས། འགྲོ་བ་རིགས་དྲུག་གི་གནས་སྟོངས་པར་བྱེད་
པ་ཡིན་པས་འདི་ཟུངས་ཤིག །ཆོངས་ཤིག །ལྷོགས་ཤིག །ཀུན་ཆུབ་པར་གྱིས་ཤིག་ཅེས་བཀའ་སྩལ་
ཏོ། །འཕགས་པ་སྤྱན་རས་གཟིགས་དབང་ཕྱུག་གིས། དང་པོ་བྱང་ཆུབ་ཀྱི་མཆོག་ཏུ་སེམས་བསྐྱེད་ནས་
འགྲོ་བ་རིགས་དྲུག་ཐབས་ཀྱིས་བཏུལ་བས། འཁོར་བ་མ་སྟོངས་ནས། སེམས་བསྐྱེད་ཉམས་པ་དང་།
སྤྱིར་སེམས་བསྐྱེད་བརྟན་པར་མཛད་པའི་ལེའུ་སྟེ་བཞི་པའོ།། །།
ལྔ་པ་ལོངས་སྤྱོད་རྫོགས་པའི་སྐུས་འདུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་དེས། གང་ལ་ཅི་འདུལ་དེ་ལ་དེར་སྟོན་གྱི་ཕྲིན་ལས་ཀྱིས་སེམས་ཅན་གྱི་དོན་མཛད་དེ། སྐུ་
ལས་འོད་ཟེར་བསམ་གྱིས་མི་ཁྱབ་དཔག་གིས་མི་ལོང་བ་ཅིག་སྤྲོས་ནས། ལོངས་སྐུའི་ཞིང་ཁམས་མང་
པོ་སྤྲུལ་ཏེ། དེ་ཡང་གདུལ་བྱ་སྐོར་ཅིག་གི་དབང་དུ་བྱས་ན། གཞི་དང་སྙིང་པོ་མེ་ཏོག་གིས་བརྒྱན་པ་ཞེས་
བྱ་བའི་འཇིག་རྟེན་གྱི་ཁམས་མངོན་པར་སྤྲུལ་ཏེ། དེ་ནི་ཆེ་བའི་རྒྱུར་མི་མཇེད་ཀྱི་འཇིག་རྟེན་གྱི་ཁམས
- 10 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
འབུམ་ཕྲག་བཅུའི་རྡུལ་ཕྲ་རབ་དང་མཉམ་མོ། །དེའི་སྟེང་ན་སངས་རྒྱས་རྣམ་པར་སྣང་མཛད་གངས་ཅན་
མཚོ་དེ་དང་མཉམ་པ་གཅིག་བཞུགས་སོ། །དེའི་བ་སྤུའི་ཁུང་བུ་ཐམས་ཅད་ཞིང་ཁམས་མི་འདྲ་བས་བཀང་
ནས། སེམས་ཅན་གྱི་དོན་མཛད་དོ། །ཡང་བ་སྤུའི་བུ་ག་གྱེན་དུ་བསྟན་པ་ཐམས་ཅད་འཇིག་རྟེན་གྱི་
ཁམས་གཞི་མཉམ་པ་ཞེས་བྱ་སྟེ། སངས་རྒྱས་བྱོན་ནས་སེམས་ཅན་གྱི་དོན་མཛད་དོ། །ཡན་མན་བལྟས་
པས་རྒྱ་ཐེབ་བརྩེགས་པ་འདྲའོ། །བ་སྤུའི་བུ་ག་འཕྲེད་ལ་བསྟན་པ་རྣམས་ཀྱི་མིང་ངོས་ཕྱལ་བ་ཞེས་བྱ་
སྟེ། ཉན་ཐོས་དང་རང་སངས་རྒྱས་བྱོན་ནས་སེམས་ཅན་གྱི་དོན་མཛད་དོ། །ཕན་ཚུན་བལྟས་པས་ནི་ཟ་
འོག་གུར་ཁང་འདྲའོ། །བ་སྤུའི་བུ་ག་མཐུར་ལ་བསྟན་པ་ལ་ནི་གན་ལོག་གྱི་འཇིག་རྟེན་གྱི་ཁམས་ཞེས་
བྱ་སྟེ། སེམས་ཅན་རང་རང་དང་མཉམ་པར་སྤྲུལ་ནས་སེམས་ཅན་གྱི་དོན་མཛད་དོ། །རྣམ་པར་སྣང་
མཛད་དེའི་ཕྱག་མཉམ་བཞག་གི་སྟེང་ན་སྤོས་ཀྱི་རྒྱ་མཚོ་ཆེན་པོ་ཡོད་པའི་ནང་ནས། པདྨའི་སྡོང་པོ་ཆེན་
པོ་གཅིག་སྐྱེས་པ་ལས་ཟེའུ་འབྲུ་དཔག་ཏུ་མེད་པ་ཡོད་དོ། །དེ་རེ་རེ་ལ་ཡང་ཞིང་ཁམས་དཔག་ཏུ་མེད་པ་
ཡོད་ཟེའུ་འབྲུའི་དབུས་ན་ཞིང་ཁམས་ཉི་ཤུ་རྩ་ལྔ་བརྩེགས་ཡོད། བཅུ་གསུམ་པ་མི་མཇེད་འཇིག་རྟེན་གྱི་
ཁམས་སངས་རྒྱས་ཤཱཀྱ་ཐུབ་པས་འདུལ་བའི་ཞིང་ཁམས་འདི་ཡིན། འདིར་སྐྱེས་པའི་སེམས་ཅན་རྣམས་
ཡིད་དགེ་ཤས་ཆེ་སྟེ། འཇིག་རྟེན་གྱི་ཁམས་གཞན་དུ་དགེ་སྡིག་བསྐལ་པར་སྤྱད་པ་བས། འདིར་དགེ་
སྡིག་སྐད་ཅིག་ཙམ་བྱས་པ་ནུས་པ་ཆེའོ། །དེ་ལྟར་འཕགས་པ་སྤྱན་རས་གཟིགས་དབང་ཕྱུག་གིས། ལོངས་
སྤྱོད་རྫོགས་པའི་སྐུའི་ཞིང་ཁམས་སུ་སྐུ་ལུས་ཀྱི་བཀོད་པ་བསམ་གྱིས་མི་ཁྱབ་པ་སྤྲུལ་ནས། སེམས་ཅན་
གྱི་དོན་མཛད་དོ། །ལོངས་སྤྱོད་རྫོགས་པའི་སྐུས་(༨ན)འདུལ་བའི་ལེའུ་སྟེ་ལྔ་པའོ།། །།
དྲུག་པ་སངས་རྒྱས་སྟོང་དང་སེམས་དཔའ་གཉིས་བྱུང་བའི་ལེའུ།
ཨོཾ་མ་ཎི་པདྨེ་ཧཱུཾ། ཡང་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དེས།
སྤྲུལ་སྐུས་འདུལ་བའི་ཞིང་ཁམས་ལ། དང་པོ་ཞིང་ཁམས་ཆགས་ལུགས་ནི། པདྨའི་ཟེ་འབྲུ་སྟོང་པ་ནས་
- 11 -



མ་ཎི་བཀའ་འབུམ།
རླུང་ལངས་ནས། རླུང་གི་དཀྱིལ་འཁོར་ཟླ་གམ་ཚན་པོ་ཆེ་སྲེད་མེད་ཀྱི་བུའི་སྟོབས་ཀྱིས་ཀྱང་མི་ཤིགས་
པ་ཆགས། དེའི་སྟེང་དུ་སྤྱིན་ཆུའི་སྙིང་པོ་ཅན་གྱི་སྤྲིན་འདུས་པ་ལས་ཆར་གཉའ་ཤིང་གི་རྒྱུན་ཙམ་བབས་
པས། ཆུའི་དཀྱིལ་འཁོར་ཟླུམ་པོ་དཀར་པོ་ཞིག་ཆགས། དེ་རླུང་གིས་བསྲུབས་པ་ལས་ཆུ་གསེར་གྱི་སྙིང་
པོ་ཅན་ལས། གསེར་གྱི་ས་གཞི་གྲུ་བཞིར་ཆགས། དེའི་སྟེང་དུ་ཁམས་སྣ་ཚོགས་ཀྱི་སྤྲིན་ཆགས། ཆར་ཡང་
གླང་པོ་ཆེའི་ཕོ་མཚན་ཙམ་བབས་པས་ཕྱིའི་རྒྱ་མཚོ་ཆགས། དེ་སྲིད་པའི་རླུང་གིས་བསྲུབས་པ་ལས་རི་
བོ་མཆོག་རབ། གསེར་གྱི་རི་བདུན། བར་གྱི་རོལ་མཚོ་བདུན། གླིང་བཞི། གླིང་ཕྲན་བཅུ་གཉིས། ཕྱིའི་
ལྕགས་རི་དང་བཅས་པ་ཆགས། དེ་ལྟར་ཕྱི་སྣོད་ཀྱི་འཇིག་རྟེན་མས་ཀྱིས་ཆགས། ནང་བཅུད་ཀྱི་སེམས་
ཅན་འདོད་ལྷ་རིགས་དྲུག་དང་། གཟུགས་ཁམས་ཀྱི་ལྷ་བཅུ་བདུན་ཆགས། གླིང་བཞིར་འོད་གསལ་ལྷ་
ལས་ལྷ་གཉིས་ཆད་པས། དེ་ལས་གླིང་བཞིར་མི་ཆགས་སོ། །འོག་མིན་གྱི་གནས་སྟག་པོ་བཀོད་པའི་ཞིང་
ཁམས་སུ་རྣམ་པར་སྣང་མཛད་འོད་ཀྱི་རྒྱལ་པོ་གཅིག་སྤྲུལ། དེའི་ཐུགས་ཀ་ནས་འོད་ཟེར་བྱེ་བ་ཕྲག་
བརྒྱ་བཀྱེ་སྟེ། འཛམ་བུའི་གླིང་བྱེ་བ་ཕྲག་བརྒྱ་སྤྲུལ། འཛམ་བུའི་གླིང་རེ་རེའི་དབུས་ན་རྡོ་རྗེ་གདན་རེ་རེ་
ཡོད་པའི་ལྷུ་བོ་མར་སོང་། དབང་ཆེན་གསེར་གྱི་ས་གཞི་ལ་ཐུག །ལྦུ་བ་ཞུ་ནས་འདྲིལ་བས་བྱང་ཆུབ་ཀྱི་
ཤིང་སྐྱེས། འོད་ཟེར་རེ་རེ་ལ་དགའ་ལྡན་གྱི་ལྷ་གནས་རེ་རེ་ཚོགས། དེར་ལྷའི་བུ་དམ་པ་ཏོག་དཀར་པོ་རེ་
རེ་སྤྲུལ། སངས་རྒྱས་སྟོང་རྡོ་རྗེ་གདན་གཅིག་ལ་སངས་(༨བ)རྒྱ་བ་ཡིན་ནོ། །སངས་རྒྱས་སྟོང་རྩ་གཉིས་
ཀྱང་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་ཀྱི་རྣམ་འཕྲུལ་ཡིན་ནོ། །དེ་
ཡང་ཕྱག་སྟོང་ལས་འཁོར་ལོས་སྒྱུར་བའི་རྒྱལ་པོ་སྟོང་དང་། སྤྱན་སྟོང་ལས་བསྐལ་པ་བཟང་པོའི་སངས་
རྒྱས་སྟོང་དུ་སྤྲུལ་ནས་འགྲོ་བའི་དོན་མཛད་པ་ལས། སྔོན་སངས་རྒྱས་མར་མེ་མཛད་ཆེན་པོའི་བསྟན་པ་ལ།
འཁོར་ལོས་སྒྱུར་བའི་རྒྱལ་པོ་ཡུལ་འཁོར་སྲུང་ཞེས་བྱ་བ། གླིང་བཞི་ལ་མངའ་མཛད་པ་ཅིག་ལ། བཙུན་
མོ་སྟོང་རྩ་གཉིས་ཡོད། བཙུན་མོ་སྟོང་ལ་སྲས་སྟོང་ཡོད་པ་ལས། བཙུན་མོ་དེ་རྣམས་ཀྱི་ནང་ནས་ཁྱད་
པར་དུ་འཕགས་པ་དཔེ་མེད་མ་བྱ་བ་དང་། མ་སྨད་མ་བྱ་བ་གཉིས་ཡོད་པ་ལས་སྲས་མེད་པས། བཙུན་མོ་
གཉིས་ཀྱིས་ཁྲུས་བྱས་རྒྱན་སྣ་ཚོགས་ཀྱིས་བརྒྱན་ནས། དཀོན་མཆོག་ལ་གསོལ་བ་བཏབ། དེའི་ ཉིན་ པར་
- 12 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རྒྱལ་པོ་དང༌། བཙུན་མོ་འཁོར་དང་བཅས་པས་ཙནྡན་ནགས་ཚལ་པདྨའི་གླིང་དུ་སྐྱོ་བསང་ལ་བྱོན་པ་
དང་། བཙུན་མོ་གཉིས་ཀྱི་ལག་ཏུ་མེ་ཏོག་རེ་རེ་བྱོན་ནས། དེ་གཉིས་ཀྱིས་ཁ་ཕྱེ་ནས་བལྟས་པས་ཁྱེའུ་
གཟུགས་མཛེས་པ་རེ་རེ་བྱུང་སྟེ། དཔེ་མེད་མའི་ཁྱེའུ་དེ་ལ་ཆོས་ཀྱི་སེམས་དཔའ་བྱ་བར་བཏགས། མ་སྤྱད་
མའི་ཁྱེའུ་དེ་ལ་ཆོས་ཀྱི་བློ་གྲོས་བྱ་བར་བཏགས་སོ། །ཆོས་སྐྱོང་པའི་རྒྱལ་པོ་དེས་སྲས་དེ་རྣམས་སངས་
རྒྱ་བར་ཤེས་ནས། གླིང་བཞི་རི་རབ་དང་བཅས་པ་རིན་པོ་ཆེ་སྣ་ཚོགས་ལས་བྱས་པའི་མཎྜལ་བཤམས།
མཆོད་པ་རྒྱ་ཆེན་པོ་བྱས། སྲས་ཐམས་ཅད་ཀྱི་མིང་བྲིས། རིན་པོ་ཆེ་སྣ་ཚོགས་ཀྱིས་བརྒྱན་པའི་ཕྲ་མེན་གྱི་
བུམ་པར་བཅུག་ནས། ཞག་བདུན་དུ་མཆོད་པ་དང་ཁྲུས་བྱས། བུམ་པའི་ནང་ནས་མིང་ཚོ་བཏོན་པས་ཐོག་
མར་འཁོར་བ་འཇིག་བྱུང་། དེའི་བསྟན་པ་འདི་ཙམ་དུ་གནས་པར་གྱུར་ཅིག་བྱས་ནས་སྨོན་ལམ་བཏབ་བོ། །
དེའི་རྗེས་སུ་གསེར་ཐུབ་བྱུང་། དེའི་རྟིང་ལ་(༩ན)འོད་སྲུངས་བྱུང་། དེའི་རྟིང་ལ་མར་མེ་མཛད་བྱུང་། དེའི་
རྟིང་ལ་ཤཱཀྱ་ཐུབ་པ་བྱུང་། དེའི་རྟིང་ལ་བྱམས་པ་ལ་སོགས་པ་རིམ་གྱིས་བྱུང་། ཀུན་གྱི་མཐར་མོས་པ་
བྱུང་ངོ༌། །དེ་རྣམས་ཀྱི་བསྟན་པ་འདི་ཙམ་དུ་གནས་པར་ཤོག་ཅིག་བྱས་ནས་སྨོན་ལམ་བཏབ་བོ། །དེ་ནས་
གཅུང་མོས་པ་ལ་གོང་གི་ཕུ་བོ་རྣམས་ཀྱིས་སེམས་ཅན་གྱི་དོན་བྱེད་པ་ལ་ངེད་ཅག་རྣམས་ཀྱིས་ཆོག །
ཁྱོད་རང་སེམས་ཅན་གྱི་དོན་བྱ་དཀའ་བས་ཞི་བདེ་ལ་སྡོད་ཅིག་ཅེས་སྨྲས་པ་དང་། གཅུང་མོས་པས་སྨྲས་
པ། སེམས་ཅན་གྱི་ཁམས་ལ་ཟད་པ་མེད་པས། ཁྱེད་ཅག་ཀུན་ལོག་པའི་བསྟན་པ་ཙམ་ཞིག་བདག་གི་
བསྟན་པ་ལ་གནས་པར་ཤོག་ཅིག་ཅེས་སྨོན་ལམ་བཏབ་བོ། །ཆོས་ཀྱི་སེམས་དཔས་ཁྱེད་རྣམས་སངས་
རྒྱས་པའི་ཚེ་བསྟན་པ་ལ་གནོད་པ་སྲུང་བར་ཤོག་ཅིག་ཅེས་སྨོན་ལམ་བཏབ་བོ། །དེ་ནི་དཔལ་ཕྱག་ན་རྡོ་
རྗེ་ཡིན་ཏེ། སངས་རྒྱས་ཐམས་ཅད་ཀྱི་བསྟན་པ་བསྲུང་བའོ། །ཆོས་ཀྱི་བློ་གྲོས་ཀྱིས་ཁྱེད་རྣམས་སངས་
རྒྱས་པའི་ཚེ། ཆོས་ཀྱི་བསྐུལ་མ་འདེབས་པར་ཤོག་ཅིག་ཅེས་སྨོན་ལམ་བཏབ་བོ།དེ་ནི་ལྷ་ཚངས་པ་དབུ་
གསུམ་པ་ཡིན་ཏེ། དེ་སངས་རྒྱས་སྟོང་པོ་ཐམས་ཅད་ལ་ཆོས་གསུངས་པར་བསྐུལ་མ་འདེབས་པས་གང་
གིས་ཀྱང་ངོ་མི་བཟློག་པ་ཡིན་ནོ། །དེ་ལྟར་བསྐལ་པ་བཟང་པོ་འདི་ལ་སངས་རྒྱས་སྟོང་རྡོ་རྗེ་གདན་གཅིག་
ལ་སངས་རྒྱས་པ་ཡིན་ནོ། །སངས་རྒྱས་སྟོང་དང་སེམས་དཔའ་གཉིས་བྱུང་བའི་ལེའུ་སྟེ་དྲུག་པའོ།། །།
- 13-



མ་ཎི་བཀའ་འབུམ།
བདུན་པ་སྔ་རབས་འདས་པའི་སངས་རྒྱས་ལུང་བསྟན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་སྔོན་ཚེ་ལོ་བརྒྱད་ཁྲི་ཐུབ་པའི་དུས་ན། སངས་རྒྱས་འཁོར་བ་འཇིག་བྱ་
བའི་
བསྟན་པ་བྱུང་སྟེ། སངས་རྒྱས་འཁོར་བ་འཇིག་ཅེས་བྱ་བ་དེས། རང་སེམས་སངས་རྒྱས་སུ་རང་གིས་
རྟོགས་ནས་སངས་རྒྱས་པས། མིང་ཡང་འཁོར་བ་འཇིག་ཅེས་བྱའོ། །སངས་རྒྱས་དེ་ལ་བྲམ་ཟེའི་ཁྱེའུ་དུབ་
པ་མེད་པ་ཞེས་བྱ་(བ)བས་སེམས་བསྐྱེད་པ་དང་། སངས་རྒྱས་འཁོར་བ་འཇིག་གིས་ལུང་བསྟན་པ།
བྲམ་ཟེའི་ཁྱེའུ་ཁྱོད་ཚེ་ལོ་བཞི་ཁྲིའི་དུས་སུ། ཞིང་ཁམས་ཆོས་ཀྱི་མཆོད་སྲང་ཞེས་བྱ་བར་སངས་རྒྱས་
གསེར་ཐུབ་ཅེས་བྱ་བར་སངས་རྒྱ་བར་འགྱུར་རོ་ཞེས་ལུང་བསྟན་ནས་སངས་རྒྱས་སོ། །སངས་རྒྱས་
གསེར་ཐུབ་ལ། བྲམ་ཟེའི་ཁྱེའུ་ཉི་མའི་སྙིང་པོ་ཞེས་བྱ་བས་བྱང་ཆུབ་ཏུ་སེམས་བསྐྱེད་པ་དང་། སངས་རྒྱས་
གསེར་ཐུབ་ཀྱིས་ལུང་བསྟན་པ། བྲམ་ཟེའི་ཁྱེའུ་ཁྱོད་ཚེ་ལོ་ཉི་ཁྲི་བའི་དུས་སུ། ཞིང་ཁམས་གསེར་གྱི་སྐར་
མ་བཀྲམ་པ་ཞེས་བྱ་བར། སངས་རྒྱས་འོད་སྲུངས་ཞེས་བྱ་བར་སངས་རྒྱ་བར་འགྱུར་རོ་ཞེས་ལུང་བསྟན་
ནས་སངས་རྒྱས་སོ། །སངས་རྒྱས་འོད་སྲུངས་ལ་བྲམ་ཟེའི་ཁྱེའུ་སྐར་མའི་འོད་ཅེས་བྱ་བས་སེམས་བསྐྱེད་
པ་དང་། སངས་རྒྱས་འོད་སྲུངས་ཀྱིས་ལུང་བསྟན་པ། བྲམ་ཟེའི་ཁྱེའུ་ཁྱོད་ཚེ་ལོ་ཁྲིའི་དུས་སུ་ཞིང་ཁམས་
སྐར་མའི་འོད་ཅེས་བྱ་བར། སངས་རྒྱས་མར་མེ་མཛད་ཅེས་བྱ་བར་མངོན་པར་རྫོགས་པར་སངས་རྒྱ་བར་
འགྱུར་རོ་ཞེས་ལུང་བསྟན་ནས་སངས་རྒྱས་སོ། །སངས་རྒྱས་མར་མེ་མཛད་ལ་བྲམ་ཟེའི་ཁྱེའུ་ཀེ་རུ་ཞེས་
བྱ་བས། བྱང་ཆུབ་ཏུ་སེམས་བསྐྱེད་པ་དང་། སངས་རྒྱས་མར་མེ་མཛད་ཀྱིས་ལུང་བསྟན་པ། བྲམ་ཟེའི་
ཁྱེའུ་ཁྱོད་འཇིག་རྟེན་གྱི་ཁམས་མི་མཇེད་ཅེས་བྱ་བར་ཚེ་ལོ་བརྒྱ་པའི་དུས་སུ། སངས་རྒྱས་ཤཱཀྱ་ཐུབ་པ་
ཞེས་བྱ་བར་མངོན་པར་རྫོགས་པར་སངས་རྒྱ་བོར་འགྱུར་རོ་ཞེས་ལུང་བསྟན་ནོ། །སྔ་རབས་འདས་པའི་
སངས་རྒྱས་ལུང་བསྟན་པའི་ལེའུ་སྟེ་བདུན་པའོ།། །།
- 14 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
བརྒྱད་པ་འཇིག་རྟེན་པའི་མཛད་པ་ལྔ་བསྟན་པའི་ལེལུ།
ཨོཾ་མ་ཎི་པདྨེ་ཧཱུཾ། དེ་ནས་སངས་རྒྱས་ཤཱཀྱ་ཐུབ་པས་སྤྲུལ་པའི་སྐུས་འགྲོ་བའི་དོན་མཛད་པ་ནི།
མཛད་པ་བཅུ་གཉིས་མཐར་ཕྱུང་སྟེ། དང་པོ་འཇིག་རྟེན་པའི་མཛད་པ་ལྔ་ལ། དང་པོ་ཁོ་ན་དགའ་ལྡན་
གྱི་གནས་ནས་འཕོ་བ་ནི། བྲམ་ཟེའི་ཁྱེའུ་ཀེ་རུ་བྱ་བ་དེ་ཚེ་འཕོས་པ་དང༌། (༡༠ན)དགའ་ལྡན་གྱི་གནས་
སུ་ལྷའི་བུ་དམ་པ་ཏོག་དཀར་པོ་ཞེས་བྱ་བ་སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔར་སྤྲུལ།
ལྷ་རྣམས་ལ་དགུང་ལོ་དགུར་ཆོས་ཀྱི་འཁོར་ལོ་བསྐོར། དེ་ནས་རང་གི་ལུང་བསྟན་པ་རྗེས་སུ་དྲན་པས་
གླིང་བཞིའི་མི་རྣམས་འདུལ་བར་གཟིགས་ཏེ། འཕགས་པ་བྱམས་པ་ལ་རྒྱལ་ཚབ་བསྐོས་ཏེ། དགའ་ལྡན་
གྱི་གནས་ནས་ལྷོ་འཛམ་བུ་གླིང་དུ་གཤེགས་པ་ལ་གཟིགས་ཐབས་རྣམ་པ་བཞི་ལས། གླིང་ལྷོའི་འཛམ་
བུ་གླིང་ལ་གཟིགས། རིགས་རྒྱལ་པོ་ཤཱཀྱའི་རིགས་ལ་གཟིགས། ཡུལ་དབུས་རྒྱ་གར་བཱ་རཱ་ཎ་སཱི་གྲོང་
ཁྱེར་སེར་སྐྱ་ལ་གཟིགས། དུས་བསྐལ་པ་བཟང་
པ་བཟང་པོ་ཚེ་ལོ་བརྒྱ་པ་ལ་གཟིགས་ནས། ལྷོ་འཛམ་བུའི་གླིང་གི་
མི་རྣམས་ཆོས་ཀྱིས་འདུལ་བར་དགོངས་ཏེ་གཤེགས། དེ་ཡང་ཇི་ལྟར་གཤེགས་ན། གླང་པོ་ཆེ་མཆེ་བ་དྲུག་
པ་དངུལ་གྱི་མདོག་འདྲ་བ། མགོ་མེ་ཤེལ་ལྟ་བུ་མདོག་དམར་བ་ལུས་གསེར་གྱི་དྲ་བས་གཡོགས་པ་གཅིག་
ཏུ་སྤྲུལ་ནས། སྤྲིན་གྱི་གསེབ་བར་སྣང་ན་ཕར་རྡོ་རྗེའི་འགྲོས་ཀྱིས་བཞུད་དོ། །དེ་ནི་མཛད་པ་དང་པོ་དགའ་
ལྡན་གྱི་གནས་ནས་འཕོ་བའོ། །
དེ་ནས་གཉིས་པ་ལྷུམས་སུ་ཞུགས་པ་བསྟན་པ་ནི། ཡབ་རྒྱལ་པོ་ཟས་གཙང་དང་ཡུམ་སྒྱུ་མ་ལྷ་
མཛེས་གཉིས་སྲས་ཀྱིས་ཕོངས་པར་གཟིགས་ནས་གླང་གི་ལོ་དཔྱིད་ཟླ་ར་བ་ཉའི་ནུབ་མོ། ཡུམ་སྒྱུ་མ་ལྷ་
མཛེས་གྲོང་ཁྱེར་སེར་སྐྱའི་རྒྱལ་པོའི་ཁབ་ཀྱི་ཕོ་བྲང་ན། གསེར་གྱི་ཁྲི་ལ་གཟིམས་ནས་མནལ་བ་ལས། སྙན་
ཁུང་གཡས་ན་མར་ལ་གསེར་གྱི་སྐས་ལ་བབས་ནས་ལྷུམས་སུ་ཞུགས་ཏེ། ཡུམ་གྱི་རྨི་ལམ་དུ་ཡང་དེ་ལྟར་
བྱུང་ཞིང་ལུས་ཀྱང་ཤིན་ཏུ་བདེ་བར་གྱུར་ཏོ། །དེའི་དུས་སུ་དཔལ་ལྷ་ལས་བབས་པའི་མཆོད་རྟེན་བྱུང་ངོ༌། །
- 15 -



མ་ཎི་བཀའ་འབུམ།
དེ་ནས་མཛད་པ་གསུམ་པ་ཡུམ་གྱི་ལྷུམས་ན
ཀྱི་ལྷུམས་ནས་བལྟམས་པ་ནི། ཟླ་བ་བཅུ་ནས་ཡུམ་སྐུ་བསྙེལ་བ་
སྙམ་(༡༠བ)བགྱིད་ནས། ལུམྦིའི་ཚལ་དུ་བྱོན་ནས་ཤིང་སླཀྵ་ལ་སྐུ་བརྟེན་ཏེ། གཡོག་མོ་སྐྱེ་དགུའི་བདག་
མོས་སྐུ་བསྟེན་ནས། ཡུམ་གྱི་མཆན་ཁུང་གཡས་པ་ནས་ན་ཚ་མེད་པར་བདེ་བ་དང་ལྡན་པས་སྐུ་བལྟམས་
ཏེ། ལྷ་ཚངས་པས་དར་དཀར་གྱི་སླེབ་མོས་བླངས། ལྷའི་དབང་པོ་བརྒྱ་བྱིན་གྱིས་བདུད་རྩིའི་ཆུས་སྐུ་
ཁྲུས་གསོལ། ཕྱོགས་བཞིར་གོམ་པ་བདུན་བདུན་བོར་བས། པདྨ་བདུན་བདུན་བྱུང་སྟེ་དེའི་དུས་སུ་པདྨ་
བརྩེགས་པའི་མཆོད་རྟེན་བྱུང་ངོ༌། །
དེ་ནས་མཛད་པ་བཞི་པ་རྒྱལ་བུ་རོལ་རྩེད་མཛད་པ་རིག་པའི་གནས་ལྔ་ལ་མཁས་པ་ནི།
སུམ་ཅུ་རྩ་ལྔ་ལ་གཏད་དེ། ཁྲུས་བྱེད་པའི་མ་མ་བདུན། ནུ་མ་ལྡུད་པའི་མ་མ་བདུན། རྒྱན་འདོགས་པའི་
མ་མ་བདུན། ཕྱག་དར་བྱེད་པའི་མ་མ་བདུན། རྩེད་མོ་བྱེད་པའི་མ་མ་བདུན། མ་མ་དེ་རྣམས་ལ་གཏང་
དོ། །དེ་ནས་ལོ་བཅུར་ཡི་གེ་དང་། རྩིས་དང་། སྨན་དང་། བཟོ་དང་། སྒྲ་དང་། རིག་པའི་གནས་ལྔ་ལ་
བསླབས་པས། བསླབ་མ་དགོས་པར་རང་འཁྲུངས་སུ་ཤེས་ནས། སློབ་དཔོན་རྣམས་ཀྱིས་མི་ཤེས་པ་ཡང་
རྒྱལ་བུས་ཤེས་པས། མཚན་རྒྱལ་བུ་དོན་ཐམས་ཅད་གྲུབ་པར་བཏགས་སོ། །རྒྱལ་བུ་བྱང་ཆུབ་ཀྱི་ཤིང་
གི་བསིལ་གྲིབ་ལ་བཞུགས་པ་ལ། བུ་སྲིང་མོ་རྣམས་ཀྱིས་གསེར་དངུལ་དང་མུ་ཏིག་ལ་སོགས་པའི་རྒྱན་
ཕུལ་བས། རྒྱལ་བུ་ལ་དཔེ་བྱད་བཟང་པོ་བརྒྱད་ཅུ་དང་། མཚན་སུམ་ཅུ་རྩ་གཉིས་དང་ལྡན་པས་རྒྱན་མ་
ཆགས་སོ། །དེའི་དུས་སུ་རྒྱན་ཕུལ་བའི་མཆོད་རྟེན་བྱུང་ངོ༌
། །དེ་ནས་མཛད་པ་ལྔ་པ་ནི་ཡབ་རྒྱལ་པོས་
ཁབ་བཞེས་པར་ཞུས་པས་མ་གནང་ནས། ཡབ་ཀྱིས་ཡང་དང་ཡང་དུ་ཞུས་པས། བཞུག་ཏུ་བུད་མེད་ཡོན་
ཏན་སུམ་ཅུ་རྩ་གཉིས་དང་ལྡན་པ་ཅིག་རྙེད་ན་བླང་བར་ཞལ་གྱིས་བཞེས་པས། དེ་ཤཱཀྱ་ལག་ན་
ན་བེ་ཅོན་
གྱི་བུ་(༡༡ན)མོ་ཤཱཀྱ་ས་འཚོ་མ་ལ་ཚང་ནས་བླངས་པས། ལྷ་སྦྱིན་ན་རེ་ང་ཁ་སྔ་ཟེར་ནས་མ་འཆམ་པ་ལ།
ས་འཚོ་མའི་ཡབ་ཀྱིས་སྒྱུ་རྩལ་གང་ཆེ་ལ་སྟེར་ཟེར་ནས། ལོ་བཅུར་བདུད་དང་སྒྱུ་རྩལ་འགྲན་ཏེ། ཆུ་
རྩལ་དང༌། སྦེད་དང་། སྟོབས་དང་། མདའ་འཕོང་དང་། ཡི་གེ་དང་། བཟོ་དང་། སྒྲ་དང༌། རྒྱད་དང༌།
གང་འགྲན་ཡང་བདུད་ཀྱིས་མ་ཐུབ་བོ། །དེའི་དུས་སུ་ཆོ་འཕྲུལ་བསྟན་པའི་མཆོད་རྟེན་བྱུང་ངོ༌། །དེ་ནས་
16 -



ཐུགས་རྗེ་ཆེན་པོ་སངས་
པ་རྒྱས་སྟོང་རྩའི་ལོ་རྒྱུས་ཆེན་མོ།
ལོ་ཉི་ཤུ་ཐམ་པ་ལ་ཤཱཀྱ་ས་འཚོ་མ་ཁབ་ཏུ་བཞེས། ཉི་ཤུ་རྩ་གཅིག་པ་ལ་སྲས་སྒྲ་གཅན་འཛིན་སྐུ་འཁྲུངས་
སོ། །དེ་ནས་ཕོ་བྲང་གི་ཕྱོགས་བཞིར་སྐུ་འཆག་ཏུ་འབངས་མོས་པ་དང་འདུན་པ་གཉིས་ཁྲིད་ནས་བྱོན།
ཕྱོགས་བཞིར་རྒ་ན་འཆི་བའི་སྡུག་བསྔལ་བ་གཟིགས་པས། འཁོར་བའི་སྡུག་བསྔལ་ལ་ཡིད་འབྱུང་ནས།
རྒྱལ་བུ་ཆོས་ལ་གཤེགས་པར་ཆས་སོ། །དེ་ཡན་ཆད་འཇིག་རྟེན་པའི་མཛད་པ་ལྔ་པ་སྟེ་ལེའུ་བརྒྱད་པའོ།། །།
དགུ་པ་འཇིག་རྟེན་ལས་འདས་པའི་མཛད་པ་ལྔ་བསྟན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་འཇིག་རྟེན་ལས་འདས་པའི་མཛད་པ་ལྔ་ལ། དང་པོ་ཁྱིམ་ནས་ཁྱིམ་མེད་
པར་རབ་ཏུ་བྱུང་བ་ནི། ཐར་པ་ལ་གཤེགས་པ་ལ་ཡབ་དང་། བཙུན་མོ་རྣམས་ཀྱིས་ཞུ་བ་ཕུལ་བས་མ་
གསན་ནས། དམག་གིས་བསྲུངས་ཀྱང་མ་ཐུབ་སྟེ། བར་སྣང་གི་ལྷ་ཕྲན་རྣམས་ཀྱིས་ནམ་མཁའ་ལ་
བཏེགས་ནས། མཆོད་རྟེན་རྣམ་དག་གི་རྩོར། གསེར་གྱི་ཆན་པ་གཅིག་ནམ་མཁའ་ལས་བབས་ཏེ། དབུ་
སྐུ་ཉིད་ལ་ཉིད་ཀྱིས་བཞར་ནས་རབ་ཏུ་བྱུང་ངོ༌། །དེ་ནས་སངས་རྒྱས་སྐར་རྒྱལ་ལ་ལུས་ཀྱི་རྒྱན་ཕུལ་
ནས་དཀའ་ཐུབ་དང་ཏིང་ངེ་འཛིན་ཞུས་སོ། །དེའི་དུས་སུ་རྒྱན་ཕུལ་བའི་མཆོད་རྟེན་བྱུང་ངོ༌། །མཛད་པ་
གཉིས་པ་དཀའ་ཐུབ་མཛད་པ་ནི། དེ་ནས་ཆུ་བོ་ནེ་རཉྫརའི་འགྲམ་དུ་དཀའ་ཐུབ་ལ་གཤེགས་པ་ལ།
ཚོང་དཔོན་གྱི་བུ་བཀྲ་ཤིས་ཀྱིས་རྩྭ་ཀུ་(༡༡བ)ཤ་ཕུལ་བ་དེ་བླངས་ཏེ། དཀའ་ཐུབ་ལོ་དྲུག་མཛད་པས་
ལུས་ཀྱང་ཤིན་ཏུ་རིད་པར་གྱུར་ཏོ། །དེ་ནས་ཏིང་ངེ་འཛིན་དེ་ལས་བཞེངས་ནས་གཤེགས་པས། བྲམ་
ཟེའི་བུ་མོ་ལེགས་སྐྱེས་མ་ཚོགས་གསོག་པ་གཟིགས་ནས་བསོད་སྙོམས་ལ་བྱོན་པ་དང་། བ་སེར་སྐྱ་ལྔ་
བརྒྱའི་འོ་མ་གཅིག་ལ་གཅིག་བླུད་ནས། ཐ་མ་དེའི་འོ་མའི་འཇམ་ཕུལ་བས། རྒྱལ་བུ་སྐུ་གསེར་གྱི་གཏན་
པ་ཕྱིས་པ་བཞིན་གྱུར་ཏོ། །དེའི་དུས་སུ་སྤྲུལ་པའི་མཆོད་རྟེན་བྱུང་ངོ༌། །དེ་ནས་སྤྲེའུའི་རྒྱལ་པོ་ཧ་ལུ་མན་
ཚོགས་གསོག་པར་གཟིགས་ནས། གྲོང་ཁྱེར་ཡངས
ངས་པ་ཅན་དུ་བྱོན་པས། སྤྲེའུས་སྦྲང་རྩི་དང་ཤིང་ཐོག་
སོ་མ་བླངས་ནས་ཕུལ། བྱང་ཆུབ་སེམས་དཔས་ཕྱི་དྲོ་ཡང་རུང་ཆུ་བཏབ་ནས་གསོལ་བས། སྤྲེའུ་དགའ་
• 17 -



མ་ཎི་བཀའ་འབུམ།
ནས་གར་བྱས་པས་ཁྲོན་པའི་ནང་དུ་ལྷུང་ནས་ཚེའི་དུས་བྱས་ཏེ་སུམ་ཅུ་རྩ་གསུམ་པའི་གནས་སུ་ལྷའི་བུ་དྲི་
མ་མེད་པར་གྲགས་པ་བྱ་བར་སྐྱེས་སོ། །དེའི་དུས་སུ་སྤྲེའུས་སྦྲང་རྩི་ཕུལ་བའི་མཆོད་རྟེན་བྱུང་ངོ༌། །
མཛད་པ་ གསུམ་པ་བདུད་དང་མུ་སྟེགས་བཏུལ་བ་ནི། དེ་ནས་གྲོང་ཁྱེར་དུ་བསོད་སྙོམས་ལ་
གཤེགས་པས། བདུད་ལྷས་བྱིན་དང་ར་ཐོང་ལྕགས་ཀས། གླང་པོ་ཆེ་འབྲས་ཆང་གིས་མྱོས་སུ་བཅུག་སྟེ།
སྣ་ལ་རལ་གྲི་བཏགས་ནས་བཏང་བས། བྱང་ཆུབ་སེམས་དཔས་ཕྱག་སོར་ལྔ་ལས་སེང་གེ་བཀྱེ་བས་
གླང་པོ་ཆེས་ཕྱག་བྱས་སོ། །དེའི་དུས་སུ་གླང་པོ་ཆེ་སྨྱོན་པ་བཏུལ་བའི་མཆོད་རྟེན་བྱུང་ངོ༌། །དེ་ནས་བྱང་
ཆུབ་སེམས་དཔས་ཀུན་ཏུ་རྒྱུ་ཉེ་རྒྱལ་དང་། པང་ནས་སྐྱེས་གཉིས་རབ་ཏུ་བྱུང་སྟེ། ཤཱ་རིའི་བུ་དང་མོང་
གལ་གྱི་བུ་གཉིས་སུ་མིང་བཏགས་ནས་ཉེ་གནས་སུ་ཁྲིད་པ་དང་། ཀུན་དུ་རྒྱུ་དུང་གི་ཕྲེང་བ་ཅན་དང་།
མུ་སྟེགས་སྐྱའི་ལ་བ་ཅན་གཉིས་ཀྱིས་རྩོད་པ་བྱས་ཏེ། གོ་ཏ་མ་ཁྱོད་ཀུན་ཏུ་རྒྱུའི་རིགས་རབ་ཏུ་འབྱིན་པ།
ཁྱོད་ཀྱི་མཁན་པོ་སུ་ཡིན། སུས་རབ་ཏུ་(༡༢ན)བྱུང་། ཁྱོད་ཀྱི་སློབ་དཔོན་སུ་ཡིན། སུ་ལ་སྡོམ་པ་ནོད་ཅེས་
རྩོད་པ་བྱས་པས། ང་ནི་རང་བྱུང་སངས་རྒྱས་ཡིན། །ང་ལ་མཁན་པོ་ཡོད་མ་ཡིན། །ང་ནི་ཆོས་ཀུན་ཁོང་
དུ་ཆུད། །ང་ལ་སློབ་དཔོན་ཡོད་མ་ཡིན། །ང་ལ་རྩོད་པ་མི་དགོས་ཀྱི། །ང་ཡི་འཁོར་དང་རྩོད་པ་གྱིས། །
གསུངས་ནས་ཤཱ་རིའི་བུ་དང་། ཀུན་ཏུ་རྒྱུ་དུང་གི་ཕྲེང་བ་ཅན་གཉིས་རྩོད་པ་བྱས། མོང་གལ་གྱི་བུ་དང༌།
མུ་སྟེགས་སྐྲའི་ལ་བ་ཅན་རྩོད་པ་བྱས་པས། ཀུན་ཏུ་རྒྱུ་དང་མུ་སྟེགས་ཕམ་སྟེ་གདན་དུ་བཏིང་ངོ༌། །དེ་
ནས་བྱང་ཆུབ་སེམས་དཔའ་མངོན་པར་སངས་རྒྱས་པ་ལ། འདོད་ཁམས་ཀྱི་ལྷ་བདུད་རག་ཁྲ་བྱ་བ་དང་།
རག་ཏ་བྱ་བ་གཉིས་ཀྱིས་དཔོན་བྱས་ནས། བདུད་བྱེ་བ་ཕྲག་ཁྲིག་གིས་ནམ་མཁའ་ནས་གཟུགས་མི་
སྡུག་པ་སྣ་ཚོགས་བསྟན་ནས། མཚོན་ཆ་སྣ་ཚོགས་ཆར་དུ་ཕབ། བདུད་ལྷ་སྦྱིན་གྱིས་དཔག་ཆེན་གྱི་
མདའ་འཕང་བར་བྱས་པས། མཚོན་ཆ་ཐམས་ཅད་མེ་ཏོག་གི་ཆར་སྣ་ཚོགས་སུ་བབས། ལྷས་བྱིན་གྱི་གཞུ་
རྒྱུད་ཀྱང་ཆད། བྱམས་པ་ཆེན་པོའི་ཏིང་ངེ་འཛིན་གྱིས་ལྷའི་བུའི་བདུད་བཅོམ་མོ། །སྐུ་ལ་མཚོན་གྱིས་མ་
ཚུགས་པས་ཕུང་པོའི་བདུད་བཅོམ་མོ། །ལྷས་བྱིན་མྱ་ངན་གྱི་ཁང་པར་ཞུགས་པ་དང་། སྲིང་མོ་གཞོན་ནུ་
མ་བཞིས་མིང་པོ་ཅི་ཉེས་དྲིས་པས། ངས་གོའུ་ཏ་མ་མ་ཐུལ་བྱས་པས། གོའུ་ཏ་མ་ངེད་ཀྱིས་བསླུ་བཏུཔ་
ན་་
- 18 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཀྱིས་ཟེར་ནས། བྱང་ཆུབ་སེམས་དཔའ་ལ་ལུས་ཀྱི་རྒྱན་བསྟན། ནུ་མ་བསྟན་ནས་འདོད་པ་གཡོ་བའི་
བརྡ་བྱས། ནེ་ཙོ་བཏང་ནས་ལུས་འབུལ་བྱ་བའི་འཕྲིན་བཏང་བས། བྱང་ཆུབ་སེམས་དཔས་སེ་གོལ་
བརྡབས་པས་རྒན་མོ་བཞིར་གྱུར། ལྷས་བྱིན་གྱིས་སྨྲས་པ། ངེད་ཀྱིས་མ་ཐུལ་བ་ཁྱེད་ཀྱིས་ཐུལ་བ་ཅི་
འོང་། བཟོད་གསོལ་གྱིས་ཟེར། ཡང་ལྷས་བྱིན་ན་རེ། གོའུ་ཏ་མ་ཁྱོད་ཀྱིས་བསྐལ་(༡༡བ)པ་སྟོང་དུ་
ཚོགས་བསགས་ཟེར་བ་རྫུན། དཔང་པོ་སུ་ཡིན་ཞེས་སྨྲས་པས། བྱང་ཆུབ་སེམས་དཔས་ཕྱག་གཡས་པ་
ས་ལ་བརྡབས་ནས། ངའི་དཔང་པོ་འདི་ཡིན་ཞེས་བྱས་པ་དང་། སའི་ལྷ་མོ་ལྟེ་བ་ཡན་ཆད་བཏོན་ནས།
ལག་ན་བདུད་རྩིའི་བུམ་པ་བཟུང་སྟེ་ཚོགས་བསགས་པའི་དཔང་པོ་ནི་ང་ཡིན་ནོ་ཞེས་སྨྲས་པ་
་་པ་དང་།
ལྷས་བྱིན་མིང་སྲིང་གིས་བཟོད་གསོལ་བྱས་པ། རྣམ་དག་སྐུ་མངའ་མཆོག་ཏུ་གཟུགས་བཟང་བ། །ཡེ་
ཤེས་རྒྱ་མཚོ་གསེར་གྱི་ལྷུན་པོ་འདྲ། །གྲགས་པ་འཇིག་རྟེན་གསུམ་ན་ལྷང་ངེ་བ། །མགོན་པོ་མཆོག་ཁྱོད་
ལ་ནི་སྐྱབས་སུ་མཆི། །ཞེས་བརྗོད་པས་རྒན་མོ་བཞི་སྔར་ལྟར་གྱུར་ཏོ། །དེའི་དུས་སུ་ཉོན་མོངས་པའི་
བདུད་བཅོམ་མོ། །དེའི་དུས་སུ་བདུད་དང་མུ་སྟེགས་བཏུལ་བའི་མཆོད་རྟེན་བྱུང་ངོ༌། །
མཛད་པ་བཞི་པ་སྲོད་ལ་བདུད་བཏུལ། ནམ་གུང་མཉམ་པར་བཞག །ཐོ་རངས་རྡོ་རྗེ་གདན་གྱི་སྤོ་ལ་
མངོན་པར་རྫོགས་པར་སངས་རྒྱས་ནས། མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་
ཅུས་བརྒྱན་པ། ཤེས་བྱ་ཇི་ལྟ་བ་དང་། ཇི་སྙེད་པ་ཐུགས་སུ་ཆུད་ནས། རྣམ་པ་ཐམས་ཅད་མཁྱེན་པའི་
སངས་རྒྱས་ཤཱཀྱ་ཐུབ་པར་གྱུར་ཏོ། །དེའི་དུས་སུ་རྡོ་རྗེ་གདན་དུ་བྱང་ཆུབ་ཆེན་པོའི་མཆོད་རྟེན་བྱུང་ངོ༌། །
མཛད་པ་ལྔ་པ་ཆོས་ཀྱི་འཁོར་ལོ་བསྐོར་བ་ནི། སངས་
ས་རྒྱས་ནས་ཞག་བདུན་ཕྲག་བདུན་དུ་ཆོས་མ་
གསུངས་སོ། །དེ་ནས་ཕྱིའི་རྒྱ་མཚོའི་འགྲམ་དུ་སྐུ་འཆག་ཏུ་གཤེགས་པ་ལས། ཀླུ་བཏང་བཟུང་གི་གནས་
སུ་བྱོན་པས། ཀླུའི་ཡུལ་གྱི་ཚད་པ་ལ་སྦྲུལ་དང་ཆུ་སྲིན་གྱི་གདེངས་ཀས་གདུགས་ཀྱི་ཚུལ་དུ་བྱས་ནས།
ཀླུ་རྣམས་ལ་ཆོས་བཤད། ཀླུའི་རྒྱལ་པོ་རྣམས་ཆོས་ལ་བཙུད་དོ། །དེ་ནས་བཅོམ་ལྡན་འདས་ཡུལ་དབུས་
སུ་བྱོན་ནས་ཆོས་བཤད་པར་དགོངས་པ་ལས། དེ་( ༡ ༣ན)ཡང་འཇིག་རྟེན་ན་བློ་རྣོ་བ་རངས་བྱེད་ཀྱི་བུ་
ལྷག་སྤྱོད་བྱ་བ་དང་། སྒྱུ་རྩལ་ཤེས་ཀྱི་བུ་རིང་འཕུར་བྱ་བ་གཉིས་ཡིན་པས། དེ་གཉིས་ལ་ཆོས་བཤད་པར་
- 19 -



མ་ཎི་བཀའ་འབུམ་
དགོངས་པ་དང་། བློ་རྣོ་བ་དེ་གཉིས་གཅིག་འདས་ནས་ཞག་བདུན་ལོན་ནས་འདུག །གཅིག་ཤི་ནས་
ཞག་གཉིས་སོང་འདུག་ནས། དེ་ནས་འཁོར་ལྔ་སྡེ་བཟང་པོ་ལ་ཆོས་བཤད་པར་དགོངས་ནས་བྱོན་པས།
ཁོང་གིས་བཅའ་བ་བྱས་ཏེ། ཤཱཀྱ་ཐུབ་པས་བྲམ་ཟེ་མ་ལེགས་སྐྱེས་མའི་ཟས་ཟོས་པས་འདི་ཁྲིམས་ཉམས་
པ་ཡིན་པས། ཆོས་ཡོད་ཀྱང་མི་ཉན་གདན་མི་འདིང་བསུ་སྐྱེལ་མི་བྱའོ་ཞེས་དམ་བཅས་སོ། །དེ་ནས་
བཅོམ་ལྡན་འདས་སླར་ལོག་ནས་རྡོ་རྗེ་གདན་བྱང་ཆུབ་ཀྱི་ཤིང་དྲུང་དུ་བཞུགས་ནས་འདི་སྐད་ཅེས་
གསུངས་ཏེ། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་བདག་གིས་
རྙེད། །སུ་ལ་བསྟན་ཀྱང་གོ་བར་མི་ནུས་ཀྱིས། །མི་སྨྲ་ནགས་འདབ་ཉིད་དུ་གནས་པར་བྱ། །ཞེས་གསུངས་
ནས་ཟླ་བ་གཉིས་སུ་ཆོས་མ་གསུངས་སོ། །དེ་ནས་དབྱར་ཟླ་ར་བའི་ཚེས་བརྒྱད་ལ་ཚོང་དཔོན་ག་གོན་
དང་བཟང་པོས། གླང་པོ་ཆེ་ལེགས་ཤེས་དང་། ཅང་ཤེས་ལ་ཁལ་བཀལ་ནས། རིན་པོ་ཆེ་སྣ་ཚོགས་ལྷོ་
ཕྱོགས་ནས་བླངས་ཏེ་ཚོང་པ་ལྔ་བརྒྱ་ཁྲིད་ནས། གླང་པོ་ཆེ་མེ་ཏོག་ཕྲེང་བའི་ལྕག་གིས་འདེད་ཅིང་འོངས་
པ་དང་། གླང་པོ་ཆེ་གཉིས་བྱང་ཆུབ་ཀྱི་ཤིང་བླཀྵ་ཤ་ལ་བསྐོར་བ་བྱེད་ཅིང་འགྲོར་མ་ཉན་ནས་བལྟས་ཙ་
ན། སངས་རྒྱས་བཞུགས་པ་མཐོང་ནས། རིན་པོ་ཆེ་སྣ་ཚོགས་ཀྱིས་གསེར་དངུལ་གྱི་སྐྱོགས་བཀང་ནས་
ཕུལ་ཏེ། ངེད་ཚོང་པ་ལམ་དུ་ཞུགས་པ་ལ་བཀྲ་ཤིས་པའི་ཆོས་ཤིག་ཞུ་ཞེས་གསོལ་པས། བཅོམ་ལྡན་འདས་
ཀྱིས་གནང་སྟེ། འཁོར་ཚོང་དཔོན་ག་གོན་དང་བཟང་པོས་གཙོ་བྱས་པའི་ཚོང་པ་ལྔ་བརྒྱ་ལ་(༡༣བ)
གསུངས། དུས་སངས་རྒྱས་ནས་ཟླ་བ་གསུམ་ལོན་ནས་གསུངས། དོན་རྒྱུ་སྐར་ཉི་ཤུ་རྩ་བརྒྱད་བརྗོད་
བྱར་བྱས་ནས་གསུངས། རྗོད་བྱེད་ཀྱི་ཚིག་བཀྲ་ཤིས་བརྩེགས་པ་ཚིགས་སུ་བཅད་ནས་གསུངས་སོ། །
དེ་ནི་བཀའ་འཁོར་ལོ་དང་པོའོ། །དེ་ནས་ཡུལ་བཱ་རཱ་ཎ་སཱིར་གཤེགས་པས། ལྔ་སྡེ་བཟང་པོས། ལ་ལས་
གདན་བཏིང༌། ལ་ལས་ཁྲི་བརྩིགས། ལ་ལས་བསུ་བ་བྱས་ཏེ། བདེན་པ་བཞིའི་ཆོས་ཀྱི་འཁོར་ལོ། །
བསྐོར་རོ། །འཁོར་ལྔ་སྡེ་བཟང་པོ་ལ། གནས་བཱ་རཱ་ཎ་སཱི་དྲང་སྲོང་ལྷུང་བ་རི་དྭགས་ཀྱི་ནགས་སུ། དུས་
སངས་རྒྱས་ནས་ལོ་གཅིག་ལོན་ནས། ལོ་གསུམ་ལ་ཟླ་བ་གཅིག་གིས་མ་ལོན་པ་གསུངས། བཅོམ་ལྡན་
འདས་དགུང་ལོ་སུམ་ཅུ་སོ་བརྒྱད་ལོན་ནས་བཞི་བཅུ་ཞེ་གཅིག་བར་དུ་གསུངས། དོན་སྡུག་བསྔལ་ཤེས་
- 20 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
པར་བྱ། ཀུན་འབྱུང་སྤང་བར་བྱ། འགོག་པ་མངོན་དུ་བྱ། ལམ་གོམས་པར་བྱ་ཞེས་བདེན་པ་བཞི་ལས་
བརྩམས་ཏེ་ལན་གསུམ་དུ་བཟླས་ནས་རྣམ་པ་བཅུ་གཉིས་སུ་བསྐོར་རོ། །ཚིག་ཐེག་པ་ཆུང་ངུ་འདུལ་བ་
ལུང་སྡེ་བཞིའོ། །དེ་ནི་བཀའ་འཁོར་ལོ་དང་པོའོ། །དེ་ནས་ལྷ་མ་སྲིན་སྡེ་བརྒྱད་ཚོགས་ནས། ལྷ་ཚངས་
པས་ཞུ་བ་བྱས་ཏེ་གསེར་གྱི་འཁོར་ལོ་རྩིབས་སྟོང་ཡོད་པ་ཅིག་ཕུལ་ནས་ཞུས་པས་གནང་སྟེ། མཚན་
ཉིད་མེད་པའི་ཆོས་ཀྱི་འཁོར་ལོ་བསྐོར། འཁོར་ལྷ་མ་སྲིན་སྡེ་བརྒྱད་ལ་གནང་། གནས་མཉན་ཡོད་རྒྱལ་
པོའི་ཁབ་དང་། བྱ་རྒོད་ཕུང་པོའི་རི་ལ། དུས་སངས་རྒྱས་ནས་ལོ་གསུམ་ལོན་ནས། བཅོམ་ལྡན་འདས་
ཀྱིས་དགུང་ལོ་བཞི་བཅུ་ཞེ་གཅིག་ནས་ཞེ་བརྒྱད་ཀྱི་བར་དུ་གསུངས། དོན་ཀུན་ནས་ཉོན་མོངས་པ་
དང་། རྣམ་པར་བྱང་བའི་འགྲེས་གཉིས་སུ་གསུངས། ཡུན་ལོ་བདུན་དུའོ། །ཚིག་སྟོང་ཕྲག་བརྒྱ་པ་དང་།
ཉི་ཁྲི་ལྔ་སྟོང་པ་དང་། ཁྲི་བརྒྱད་སྟོང་པ་དང་། བརྒྱད་(༡༤ ན)སྟོང་པ་དང་། སྡེ་ཚན་ལྔ་པ་དང༌། སྡུད་
པ་ཚིགས་སུ་བཅད་པ་ལ་སོགས་པ་གསུངས་སོ། །བཀའ་འཁོར་ལོ་གཉིས་པའོ། །དེ་ནས་ཡུལ་ཡངས་པ་
ཅན་ནམ། གྲོང་ཁྱེར་པདྨ་ཅན་དུ་ངེས་དོན་ཆོས་ཀྱི་འཁོར་ལོ་བསྐོར། འཁོར་དགྲ་བཅོམ་པ་དང་བྱང་ཆུབ་
སེམས་དཔའ་སྒྲིབ་པ་རྣམ་པར་སེལ་བ་ལ་སོགས་པ་ལ། དུས་སངས་རྒྱས་ནས་ལོ་བཅུ་ལོན་ནས། བཅོམ་
ལྡན་འདས་དགུང་ལོ་བཞི་བཅུ་རྩ་བརྒྱད་ལོན་ནས། བརྒྱད་ཅུ་ཐམ་པའི་བར་དུ་གསུངས། ཡུན་ལོ་སུམ་
ཅུ་རྩ་གསུམ་གྱི་བར་དུའོ། །དོན་མཚན་ཉིད་རྣམ་པ་གསུམ་བདག་མེད་པ། རང་བཞིན་མེད་པ། མཚན་
ཉིད་མེད་པ་གསུམ་གསུངས་སོ། །ཚིག་ལྷ་མོ་དཔལ་ཕྲེང་མ། སེང་གེ་སྒྲ་སྒྲོགས་སམ། དགོངས་པ་ངེས་
པར་འགྲེལ་པ་ལ་སོགས་པ་མདོ་སྡེ་བཅུ་གཉིས་སུ་གསུངས། བཀའ་འཁོར་ལོ་གསུམ་པའོ། །འཇིག་རྟེན་
ལས་འདས་པའི་མཛད་པ་ལྔ་པ་སྟེ་ལེའུ་དགུ་པའོ།། །།
• 21 -



མ་ཎི་བཀའ་འབུམ།
བཅུ་པ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་
དབང་ཕྱུག་གི་ཡོན་ཏན་ཡོངས་སུ་བརྗོད་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་འཕགས་པ་སྤྱན་རས་གཟིགས་དབང་ཕྱུག་དེ་བྱང་ཆུབ་སེམས་དཔའ་
རྣམས་ལ་བཀའ་དྲིན་ཆེ་བ་ནི། ནུབ་ཕྱོགས་བདེ་བ་ཅན་གྱི་ཞིང་ཁམས་ན། སངས་རྒྱས་སྣང་བ་མཐའ་
ཡས་འོད་དཔག་མེད་ཅེས་བྱ་བ། རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་
པ། སྐྱེས་བུ་འདུལ་བ། ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ་ཡང་དག་པར་རྫོགས
པའི་སངས་རྒྱས་དེའི་དྲུང་དུ། འཕགས་པ་སྤྱན་རས་གཟིགས་དབང་ཕྱུག་དེས་རྣམ་འཕྲུལ་དཔག་གིས་
མི་ལང་བ་ཅིག་མཛད་ཀྱང་། རང་གི་ངོ་བོ་དེ་སངས་རྒྱས་སྣང་བ་མཐའ་ཡས་ཀྱི་དྲུང་ན་ཉེ་གནས་ཀྱི་ཚུལ་
དུ་བཞུགས་སོ། །དེ་ནས་རིགས་ཀྱི་བདག་པོ་སངས་རྒྱས་སྣང་བ་མཐའ་ཡས་ཀྱི་ཞལ་ནས། རིགས་ཀྱི་བུ་
འདི་ནས་ཤར་ཕྱོགས་ན་མི་མཇེད་འཇིག་(༡༤ བ)རྟེན་གྱི་ཁམས་བྱ་བ་ཡོད། ཡང་དག་པར་རྫོགས་པའི་
སངས་རྒྱས་ཤཱཀྱ་ཐུབ་པའི་ཞིང་ཁམས་དེ་ན། དུས་གསུམ་གྱི་སངས་རྒྱས་ཐམས་ཅད་ཀྱིས་བྱིན་གྱིས་
བརླབས་པའི་གནས། ཕོ་བྲང་རི་བོ་པོ་ཏ་ལའི་རྩེ་མོ། ས་ཕྱོགས་ཐམས་ཅད་རིན་པོ་ཆེ་གསེར་དང་།
དངུལ་དང་། མུ་ཏིག་དང༌། བེ་དུརྱ་དང་། དུང་དང༌། མན་ཤེལ་དང༌། བྱི་རུ་དང་། ཨསྨྲ་གནྡྷ་དང་།
གཞན་ཡང་མེ་ཏོག་གི་རྣམ་པ་པདྨ་དང་། ཀུ་མུ་ད་དང་། པུཎྜ་རཱི་ཀ་དང་། ཙམ་པ་ཀ་དང་། མྱ་ངན་མེད་
པ་དང་། པ་རུ་ཤ་ཀ་དང་། མ་ཤ་ཀ་དང༌། ན་ལི་ད་དང་། སེའུ་གན་དྷི་དང༌། ཀེ་ས་ར་དང་། མདོག་
མཛེས་དང་། མདོག་མཛེས་ཆེན་པོ་ལ་སོགས་པས་གང་བ། དཔག་བསམ་གྱི་ཤིང་འབྲས་བུ་ཅན་དུ་མས་
གང་བ། བྱའི་ཚོགས་མང་པོ་སྐད་སྙན་པ་སྒྲོགས་པ། རི་དྭགས་དང་སེམས་ཅན་གྱི་ཚོགས་མང་པོ་ཡོད་
པ། རི་བོ་དེ་ལྟ་བུ་བཀྲ་ཤིས་པ། བྱིན་ཆེ་བ། ཉམས་དགའ་བ་ཅིག་ཡོད་དེ། རི་དེའི་རྩེ་མོ་ན་འཕགས་
པ་སྤྱན་རས་གཟིགས་དབང་ཕྱུག་གི་ཕོ་བྲང་། རིན་པོ་ཆེ་སྣ་ཚོགས་ཀྱི་ཁང་པ་བརྩེགས་པ་གྲུ་བཞི་པ། ཀ་
- 2? -



ཐུགས་རྗེ་ཆེན་པོ་སངས་
ངས་རྒྱས་སྟོང་རྩའི་ལོ་རྒྱུས་ཆེན་མོ།
བ་བཞི་ཟུག་པ། ཕྱོགས་བཞིར་རིན་པོ་ཆེའི་སྒོ་བཞི་ཡོད་པ། མཉམ་པ་ཆ་མཛེས་པ། ཉམས་དགའ་བ།
བཀྲ་བ། བརྟན་པ། བལྟ་ན་སྡུག་པ། ཐེམ་སྐས་བཞི་དང་ལྡན་པ། འཕང་དུ་དཔག་ཚད་གསུམ་ཡོད་པ།
རྒྱར་དཔག་ཚད་ལྔ་ཡོད་པ། ངོས་དང་པོ་རིན་པོ་ཆེ་གསེར་ལས་བྱས་པ། ངོས་གཉིས་པ་དངུལ་ལས་བྱས་
པ། ངོས་གསུམ་པ་པདྨ་རཱ་ག་ལས་བྱས་པ། ངོས་བཞི་པ་ཨིནྡྲ་ནཱི་ལ་ལས་བྱས་པ། ཟུར་བཞི་པོ་རིན་པོ་
ཆེ་མར་གང་ལས་བྱས་པ། འོག་གི་གཞི་རིན་པོ་ཆེ་ཀེ་ཀེ་རུ་ལས་བྱས་པ། སྟེང་རིན་པོ་ཆེ་མཐོན་མཐིང་
ལས་བྱས་པ། མདའ་ཡབ་དང་པོ་གསེར་ལས་བྱས་པ། ཆུ་འཛིན་གཉིས་པ་དངུལ་ལས་བྱས་པ། ཆུ་འཛིན་
(༡༥ན)གསུམ་པ་གཡུ་ལས་བྱས་པ། མུ་ཏིག་གི་དྲ་བ་དང་དྲ་བ་ཕྱེད་པས་བརྒྱན་པ། རིན་པོ་ཆེ་སྣ་ཚོགས་
ཀྱི་རྒྱུ་ལས་བྱས་པའི་དྲིལ་བུ་གཡེར་ཁས་གཡོགས་པ་དྲིལ་བུ་ལ་ལ་ནི་འཕྱང་དུ་བཅུག་ནས་དར་གྱི་ཆུན་
པོ་དུ་མས་མཛེས་པར་བརྒྱན་པ། མེ་ཏོག་གི་ཆུན་པོ་དུ་མས་གཡོགས་པ། ཁང་པ་དེའི་ནང་ན་རིན་པོ་ཆེ་
བེ་དུརྱའི་གཞི་ལ་དངུལ་ཞུན་ མའི་ ཡི་གེ་དྲུག་མ། ཨོཾ་མ་ཎི་པདྨེ་ ཧཱུྃ། ཞེས་པ་འབུར་དུ་དོད་པ་ཡོད་དེ།
དེས་ཀྱང་མ་འོངས་པའི་དུས་ན་འགྲོ་བ་མང་པོའི་དོན་བྱེད་པར་འགྱུར་རོ། ཁང་པ་དེའི་དབུས་ན་སེང་
གེའི་ཁྲི་ཉི་ཟླ་པདྨའི་གདན་མཛེས་པ་བཀྲ་བ་བཤམས་ནས། དེ་ན་ལྷ་དང་། ཀླུ་དང་། གནོད་སྦྱིན་དང་།
དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང་། ལྟོ་འཕྱེ་ཆེན་པོ་དང་། མི་དང་མི་མ་
ཡིན་པ་ལ་སོགས་པ་འཁོར་འདུས་པ་མང་པོ་ཡང་
། རིགས་ཀྱི་བུ་སྤྱན་རས་གཟིགས་ཁྱོད་ལ་དགའ་བ་
དང༌། གུས་པས་གནས་སོ། ཁང་པ་བརྩེགས་པ་དེ་ནི་དུས་གསུམ་གྱི་དེ་བཞིན་གཤེགས་པ་ཐམས་ཅད་
ཀྱིས། རིགས་ཀྱི་བུ་ཁྱོད་བཞུགས་པའི་གནས་སུ་བསྒྲུབས་པ་ཡིན་གྱིས། དེར་སོང་ལ་སངས་རྒྱས་ཀྱི་
ཕྲིན་ལས་སྒྲུབས་ཤིག །འགྲོ་བའི་དོན་འགྲུབ་པར་འགྱུར་རོ་ཞེས་བཀའ་སྩལ་ཏོ། །དེ་ནས་འཕགས་
པ་སྤྱན་རས་གཟིགས་དབང་ཕྱུག་མི་མཇེད་འཇིག་རྟེན་གྱི་ཁམས་འདིར་ཕོ་བྲང་རི་བོ་པོ་ཏ་ལའི་ཁང་པར་
བྱོན་པའི་སྔ་ལྟས་སུ། སྐུ་ལས་འོད་ཟེར་མང་པོ་བཀྱེ་སྟེ། འོད་དེས་མི་མཇེད་ཀྱི་འཇིག་རྟེན་གྱི་ཁམས་ཐམས་
ཅད་རབ་ཏུ་ཁྱབ་པར་མཛད་དེ། ཉི་མ་དང་ཟླ་བའི་འོད་ཐམས་ཅད་ཀྱང་མོག་མོག་པོར་མཛད་དོ། །དེ་ནས་
བཅོམ་ལྡན་འདས་ཀྱི་འཁོར་འདུས་པའི་ནང་ནས། བྱང་ཆུབ་སེམས་དཔའ་སྒྲིབ་པ་རྣམ་པར་སེལ་བ་སྟན་
- 23 ..



མ་ཎི་བཀའ་འབུམ།
ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་(༡༥བ)པའི་ལྷ་ང་ས་ལ་བཙུགས་
ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་འོད་ཟེར་ཆེན་པོ་འདི་ལྟ་བུ་གདའ་
བ་ཅིའི་རྒྱུ་ལགས། ཅིའི་རྐྱེན་ལགས་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ་འདི་ནས་ནུབ་ཕྱོགས་སུ་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་འདས་པའི་ཕ་རོལ་
ན། འཇིག་རྟེན་གྱི་ཁམས་པདྨ་ཅན་ཞེས་བྱ་བ་ཡོད། དེ་ན་སངས་རྒྱས་སྣང་བ་མཐའ་ཡས་བྱ་བ་བཞུགས།
དེའི་དྲུང་ན་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་བྱ་བ་ཡོད། དེ་འཇིག་རྟེན་
གྱི་ཁམས་འདིར་འོངས་ནས། ཕོ་བྲང་རི་བོ་པོ་ཏ་ལའི་ཁང་པར་བཞུགས་ནས། སེམས་ཅན་གྲངས་མེད་
དཔག་ཏུ་མེད་པའི་དོན་བྱེད་པར་འགྱུར་ཏེ། འདི་ནི་དེའི་མཐུ་ཡིན་ཏེ་དེ་འདྲའོ། །འོད་ཟེར་དཔག་ཏུ་མེད་
པ་ལས་ཀྱང་དཔག་ཏུ་མེད་པ། འོད་ཟེར་རེ་རེ་ལས་ཀྱང་དེ་བཞིན་གཤེགས་པའི་སྐུ་མང་པོ་སྤྲུལ་ནས།
ཕ་རོལ་ཏུ་ཕྱིན་པ་དྲུག་གི་ཆོས་སྟོན་ཏེ་སེམས་ཅན་མང་པོའི་དོན་བྱེད་པར་འགྱུར་རོ་ཞེས་བཀའ་སྩལ་པ་
དང་། དེ་ནས་བྱང་ཆུབ་སེམས་དཔའ་སྒྲིབ་པ་རྣམ་པར་སེལ་བས། བྱང་ཆུབ་སེམས་དཔའ་འཕགས་
པ་སྤྱན་རས་གཟིགས་དབང་ཕྱུག་དེ་ལ་ཡོན་ཏན་གྱི་རྣམ་པ་དུ་ཡོད་ཅེས་གསོལ་བ་དང༌། དེའི་ཚེ་དེའི་
དུས་ན་བཅོམ་ལྡན་འདས་རི་བོ་མ་ལ་ཡའི་མགོ་ལ། འཁོར་བྱང་ཆུབ་སེམས་དཔའ་གྲངས་མེད་ པ་རྒྱ་
མཚོ་སྙེད་ཀྱིས་བསྐོར་ནས་བཞུགས་ཤིང༌། འཕགས་པ་སྤྱན་རས་གཟིགས་ཀྱི་ཆེ་བའི་ཡོན་ཏན་བཤད་
པར་བརྩམས་ཏེ། འཕགས་པ་སྤྱན་རས་གཟིགས་དབང་ཕྱུག་ཅེས་བྱ་བ། བྱང་ཆུབ་སེམས་དཔའ་རྣམས་
ཀྱི་ནང་ནས་མཆོག་ཏུ་གྱུར་པ་ཅིག་ཡོད་དེ། དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
གངྒའི་ཀླུང་གི་བྱེ་མ་སྙེད་དང་མཉམ་པའི་འཇིག་རྟེན་གྱི་ཁམས་རྣམས་སུ། སངས་རྒྱས་སྟོང་རྩ་གཉིས་སུ་
(༡༦ན)སྤྲུལ་ནས་སེམས་ཅན་གྱི་དོན་བྱེད་་་ ར་ཆུ་ཀླུང་སྣ་ཚོགས་པའི་མདོ་ལས་བཀའ་སྩལ་ཏོ། །ཡང་
སྤྱན་རས་གཟིགས་དབང་ཕྱུག་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས། རྒྱུ་བཀོད་པ
བར་མའི་འཇིག་རྟེན་གྱི་ཁམས་འབྱུང་བ་ཆེན་པོའི་རྡུལ་ཕྲ་རབ་དང་མཉམ་པའི་མཛད་པ་བཅུ་གཉིས་སུ་
སེམས་ ཅན་ གྱི་དོན་མཛད་པར་པུཎྜ་རཱི་ཀའི་མདོ་ལས་གསུངས་སོ། །ཡང་འཕགས་པ་སྤྱན་
ཕ 24 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རས་གཟིགས་དབང་ཕྱུག་དེས་འཛམ་བུའི་གླིང་བྱེ་བ་ཕྲག་བརྒྱ་དེ་ན་རྡོ་རྗེའི་གདན་བྱེ་བ་ཕྲག་བརྒྱ། རྒྱལ་
བ་ཤཱཀྱ་ཐུབ་པ་བྱེ་བ་ཕྲག་བརྒྱ། དེའི་བྱང་ངོས་ན་ཁ་བ་ཅན་གྱི་རྒྱལ་ཁམས་བྱེ་བ་ཕྲག་བརྒྱ། རྒྱལ་པོ་
སྲོང་བཙན་སྒམ་པོ་བྱེ་བ་ཕྲག་བརྒྱ། ལྷ་གཅིག་ཁྲི་བཙུན་བྱེ་བ་ཕྲག་བརྒྱ། ལྷ་གཅིག་ཀོང་ཇོ་བྱེ་བ་ཕྲག་
བརྒྱ། ར་ས་འཕྲུལ་སྣང་གི་གཙུག་ལག་ཁང་བྱེ་བ་ཕྲག་བརྒྱ། དེ་རྣམས་སུ་སྤྲུལ་ནས་འགྲོ་བའི་དོན་མཛད་
པར་སྙིང་རྗེ་རྣམ་པར་རོལ་པའི་མདོ་ལས་བཀའ་སྩལ་ཏོ། །ཡང་དེའི་ཚེ་དེའི་དུས་ན་བཅོམ་ལྡན་འདས་
མཉན་ཡོད་ན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། འཁོར་མང་པོ་དང་ཐབས་གཅིག་
ཏུ་བཞུགས་པའི་ཚེ་བཀའ་སྩལ་པ། བྱང་ཆུབ་སེ སེམས་དཔའ་འཕགས་པ་སྤྱན་རས་གཟིགས་དབང་ཕྱུག་
ཅེས་བྱ་བ་ཞིག་ཡོད་དེ། དེས་ཉི་མ་རེ་རེ་ལ་སེམས་ཅན་བྱེ་བ་ཕྲག་ཁྲིག་ཡོངས་སུ་སྨིན་པར་བྱེད་དོ། །དེའི་
སྤོབས་པ་འདྲ་བ་ནི་སངས་རྒྱས་ལ་ཡང་མེད་དོ། །སྔོན་བསྐལ་པ་དཔག་ཏུ་མེད་པའི་སྔོན་རོལ་ནས། སངས་
རྒྱས་ལྷག་མཐོང་ཞེས་བྱ་བ་འཇིག་རྟེན་དུ་བྱོན་པར་གྱུར་ཏོ། །དེའི་ཚེ་དེའི་དུས་ན། ང་ཚོང་དཔོན་གྱི་བུ་
སྤོས་ཀྱི་བཞིན་ཞེས་བྱ་བར་གྱུར་ནས། སངས་རྒྱས་དེ་ལས་འཕགས་པ་སྤྱན་རས་གཟིགས་དབང་ཕྱུག་
གི་ཡོན་ཏན་བརྗོད་པ་ཐོས་སོ། །དེའི་བསྟན་པ་འདས་པ་ན། སངས་རྒྱས་གཙུག་ལྡན་(༡༦བ)ཞེས་བྱ་བ་
འཇིག་རྟེན་དུ་བྱོན་པར་གྱུར་ཏོ། །ང་དེའི་ཚེ་དེའི་དུས་ན། བྱང་ཆུབ་སེམས་དཔའ་སྤྲིན་ཞེས་བྱ་བར་གྱུར་
ཏེ། འཕགས་པ་སྤྱན་རས་གཟིགས་ཀྱི་ཡོན་ཏན་བརྗོད་པ་ཐོས་སོ། །དེའི་བསྟན་པ་འདས་པ་ན། སངས་
རྒྱས་ཐམས་ཅད་སྐྱོབ་བྱུང་། ཡང་དེའི་ཚེ་དེའི་དུས་ན་ང་བྲམ་ཟེའི་ཁྱེའུར་གྱུར་ཏེ། མི་མི་རྒྱུ་བའི་ས་ཕྱོགས་
རི་བྲག་ཤིག་གི་མདུན་སུལ་ནི་བཟོད་པ་བསྒོམས་པར་གྱུར་པ་ལས། སངས་རྒྱས་དེ་ལས་འཕགས་
པ་སྤྱན་རས་གཟིགས་ཀྱི་ཡོན་ཏན་བརྗོད་པ་ཐོས་སོ། །འཕགས་པ་སྤྱན་རས་གཟིགས་དབང་ཕྱུག་དེ་
གསེར་གྱི་ས་གཞི་ལ་སོང་ནས། སྤྱིའུ་ཚུགས་སུ་སོང་བའི་སེམས་ཅན་དམྱལ་བ་པ་རྣམས་ལ་རིག་སྔགས་
ཀྱི་རྒྱལ་མོ། ཨོཾ་མ་ཎི་པདྨེ་ཧཱུྃ། བྱ་བའི་ཡི་གེ་དྲུག་མ་འདི་བརྗོད་ནས་ཡོངས་སུ་སྨིན་པར་བྱས་སོ། །དེ་ནས་
དངུལ་གྱི་ས་གཞི་ལ་སོང་ནས་རྐང་བཞི་པའི་སེམས་ཅན་རྣམས་ཀྱི་རྣ་བའི་བུ་གར། ཡི་གེ་དྲུག་པ་ཟ་མ་
ཏོག་གི་སྒྲ་ཕྱུང་ནས། དེ་དག་གིས་ཐོས་མ་ཐག་ཏུ་ཕྱིར་མི་ལྡོག་པར་གྱུར་ནས་ཤིན་ཏུ་བདེ་བ་དང་ལྡན་
- 25 -



མ་ཎི་བཀའ་འབུམ།
པ་སྤྱན་
ཕོངས་པའི་སྡུག་
པར་གྱུར་ཏོ། །དེ་ནས་བྱང་ཆུབ་སེམས་དཔའ་ལག་ན་རིན་པོ་ཆེས་གསོལ་པ། བཅོམ་ལྡན་འདས་འཕགས་
རས་གཟིགས་དེ་ད་ལྟ་གང་ན་མཆིས། བཅོམ་ལྡན་འདས་ཀྱིས་བཀའ་སྩལ་པ། དེ་ནི་ད་ལྟར་ནུབ་
ཕྱོགས་བདེ་བ་ཅན། སངས་རྒྱས་སྣང་བ་མཐའ་ཡས་
ས་ཀྱི་ཞིང་ཁམས་ན་བཞུགས་ཏེ། གང་གིས་འཕགས་
པ་སྤྱན་རས་གཟིགས་ཀྱི་མིང་དྲན་པ་དེ་དག་ནི་བདེ་བ་དང་ལྡན་པ་ལགས་སོ། །སྐྱེ་བ་དང་། རྒ་བ་དང༌།
ན་བ་དང་། འཆི་བའི་སྡུག་བསྔལ་ལས་ཡོངས་སུ་ཐར་བར་འགྱུར་རོ། །བདེ་བ་ཅན་གྱི་ཞིང་ཁམས་སུ་
སྐྱེས་ནས་སངས་རྒྱས་སྣང་བ་མཐའ་ཡས་ལ་ཆོས་ཉན་པར་འགྱུར་རོ། །དེ་དག་གི་ལུས་ལ་འཁོར་བའི་
སྡུག་བསྔལ་མི་འབྱུང་། རྒྱུད་ལ་ཉོན་མོངས་པ
ས་པ་དང་། བཀྲེས་པ་དང་། སྐོམ་པ་དང་།
བསྔལ་(༡༧ན)མི་འབྱུང་། མངལ་ན་གནས་པ་དང་སྐྱེ་བའི་སྡུག་བསྔལ་མི་འབྱུང་། ཆོས་ཀྱི་རོས་སྐྱོང་
ནས་པདྨ་ལ་རྫུས་ཏེ་སྐྱེ་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་ལ་ཡི་དམ་བརྟན་
པོར་མཛད་ པ་དེ། སངས་རྒྱས་ཀྱི་ཞིང་དེ་རྟག་ཏུ་འཛིན་ཞིང་གནས་སོ། །དེ་སྐད་ཅེས་བཀའ་སྩལ་པ་
དང༌། བྱང་ཆུབ་སེམས་དཔའ་ལག་ན་རིན་པོ་ཆེ་ངོ་མཚར་དུ་གྱུར་ཏེ། བྱང་ཆུབ་སེམས་དཔའ་འཕགས་
པ་སྤྱན་རས་གཟིགས་དབང་ཕྱུག་འདི་འདྲ་བའི་སྤྱོད་ཡུལ་ནི་གང་ལ་ཡང་མ་མཆིས་མ་མཐོང་ན། དེ་བཞིན་
གཤེགས་པ་རྣམས་ལ་ཡང་མ་མཆིས་མ་མཐོང་ངོ་སྙམ་མོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་
དཔའ་རྣམས་ལ་བཀའ་སྩལ་པ། རིགས་ཀྱི་བུ་རྣམས་བྱང་ཆུབ་སེམས་དཔའ་འཕགས་པ་སྤྱན་རས
གཟིགས་དབང་ཕྱུག་དེའི་བ་སྤུའི་ཁུང་བུ་རེ་རེ་ལ་ཡང་ངོ་མཚར་དུ་གྱུར་པ་འདི་དག་ཡོད་དེ། གསེར་ཞེས་
བྱ་བའི་བ་སྤུའི་ཁུང་བུ་དག་ཡོད་དེ། དེ་ན་དྲི་ཟ་བྱེ་བ་ཁྲག་ཁྲིག་བརྒྱ་སྟོང་དག་གནས། འཁོར་བའི་སྡུག་
བསྔལ་ གྱིས་ མི་གོས། བདེ་ བའི་ སེམས་ དང་ ལྡན། ཉོན་མོངས་ པ་ དང་ གནོད་ སེམས་ མི་སྐྱེའོ། ། དེ་
འདས་པ་ན་ནག་པོ་ཞེས་བྱ་བའི་བ་སྤུའི་ཁུང་བུ་དག་ཡོད་དེ། དེ་ན་དྲང་སྲོང་བྱེ་བ་ཁྲག་ཁྲིག་བརྒྱ་སྟོང་དུ་
མ་ཡོད། དྲང་སྲོང་དེ་རྣམས་ཀྱང་ཟ་མ་ཏོག་བཀོད་པའི་ཡི་གེ་དྲུག་མའི་མདོ་ཉན་ཏེ་འཁོར་བའི་སྡུག་
བསྔལ་མི་མཐོང་ངོ་། །དེ་འདས་པ་ན་བདུད་རྩི་ཞེས་བྱ་བའི་བ་སྤུའི་ཁུང་བུ་དག་ཡོད་དེ། དེ་ན་ལྷའི་བུ་བྱེ་
བ་ཁྲག་ཁྲིག་གནས་ཏེ། བྱང་ཆུབ་སེམས་དཔའ་རྣམས་ཚོགས་ནས་ཡི་གེ་དྲུག་པའི་རིག་སྔགས་ཀྱི་རྒྱལ་
མ
- 26 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
པོ་ཐེག་པ་ཆེན་པོའི་ཆོས་ཀྱི་གཏམ་བྱེད་དོ། །དེ་འདས་པ་ན་རིན་པོ་ཆེ་རྣ་ཆ་ཞེས་བྱ་བའི་བ་སྤུའི་ཁུང་བུ་
དག་ཡོད་དེ། དེ་ན་དྲི་ཟའི་བུ་མོ་བྱེ་བ་ཁྲག་ཁྲིག་བརྒྱ་སྟོང་གནས་ཏེ། གཟུགས་བྱད་ནི་ལྷའི་བུ་མོ་འདྲའོ། །
འཕགས་པ་སྤྱན་རས་གཟིགས་དབང་(༡༧བ)ཕྱུག་གི་ཡོན་ཏན་རྗེས་སུ་དྲན་པར་བྱེད་ཅིང་ཐེག་པ་ཆེན་
པོ་ཡི་གེ་དྲུག་པའི་ཆོས་ལ་སྤྱོད་དོ། །དེ་འདས་པ་ན་ཉི་མའི་འོད་ཅེས་བྱ་བའི་བ་སྤུའི་ཁུང་བུ་དག་ཡོད་དེ།
དེ་ན་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དུ་མ་གནས་ཏེ། རིག་སྔགས་ཆེན་མོ་ཡི་གེ་དྲུག་མ་
རྗེས་སུ་དྲན་པར་བྱེད་དོ། །དྲན་པ་ཙམ་གྱིས་མྱ་ངན་ལས་འདས་པ་སངས་རྒྱས་ཀྱིས་རྟོགས་པར་བྱེད་དོ། །
དེའི་ཚེ་ཐེག་པ་ཆེན་པོའི་ཆོས་ཀྱི་གཏམ་བྱེད་དེ། དེའི་དུས་སུ་འཕགས་པ་སྤྱན་རས་གཟིགས་དབང་ཕྱུག་
ཀྱང་ཞལ་མཐོང་བར་འགྱུར་རོ། །དེ་འདས་པ་ན་རྒྱལ་བའི་དབང་པོ་ཞེས་བྱ་བའི་བ་སྤུའི་ཁུང་བུ་དག་
ཡོད་དེ། དེ་ན་བྱང་ཆུབ་སེམས་དཔའ་ཕྱིར་མི་ལྡོག་པ་བརྒྱ་སྟོང་དུ་མ་གནས་སོ། །དེ་དག་ལ་འཁོར་བའི་
སྡུག་བསྔལ་མི་འབྱུང་ཞིང་སེམས་མཉམ་པར་གནས་སོ། །དེ་འདས་པ་ན་སྨན་ཆེན་པོ་ཞེས་བྱ་བའི་བ་
སྤུའི་ཁུང་བུ་དག་ཡོད་དེ། དེ་ན་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་བྱེ་བ་ཁྲག་ཁྲིག་བརྒྱ་
སྟོང་དུ་མ་གནས་སོ། །དེ་རྣམས་འཁོར་བའི་ཆོས་ལ་མི་རྟག་པ་དང་། སྡུག་བསྔལ་བ་དང་། འཇིག་པའི་
ཆོས་ཅན་དུ་བསམས་ནས། སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་ལ་མངོན་པར་
འཇོག་གོ །དེ་འདས་པ་ན་སྣ་ཚོགས་རྒྱལ་པོ་ཞེས་བྱ་བའི་བ་སྤུའི་ཁུང་བུ་དག་ཡོད་དེ། དེ་ན་སངས་རྒྱས་
བྱེ་བ་ཁྲག་ཁྲིག་བརྒྱ་སྟོང་དུ་མ་གནས་སོ། །དེ་ཐམས་ཅད་ཀྱང་མདོ་སྡེ་བཅུ་གཉིས་ཀྱི་གཏམ་ཕན་ཚུན་དུ་
སྨྲའོ། །དེ་འདས་པ་ན་ཐ་མ་རྒྱལ་མཚན་གྱི་རྒྱལ་པོ་ཞེས་བྱ་བའི་བ་སྤུའི་ཁུང་བུ་དག་ཡོད་དེ། དེ་ན་དེ་
བཞིན་གཤེགས་པ་མང་པོ་བཞུགས་ནས་ ཕ་རོལ་ཏུ་ཕྱིན་པ་དྲུག་གི་ཆོས་སྟོན་ཏོ། །དེ་ནས་བྱང་ཆུབ་
སེམས་དཔའ་སྒྲིབ་པ་རྣམ་སེལ་གྱིས་གསོལ་པ། བ་སྤུའི་ཁུང་བུ་གཞན་དག་མཆིས་སམ། བཅོམ་ལྡན་
འདས་ཀྱིས་བཀའ་སྩལ་པ། རིགས་ཀྱི་བུ་དེ་རྣམས་འདས་པ་ན། འཕགས་(༡༨ན)པ་སྤྱན་རས་གཟིགས་
ཀྱི་ཞབས་གཡས་པ་ལ མཚོ་བཞི་ཡོད་པའི་གཏིང་དཔག་མི་ནུས། མཚོ་བཞི་པོ་དེ་ན་པདྨའི་སྡོང་པོ་བཞི་
ཡོད་པ་ལས། པདྨའི་ལོ་འདབ་རེ་རེ་ལ། དེ་བཞིན་གཤེགས་པའི་སྐུ་རེ་རེ་ལ་འཁོར་ཁྲི་ཕྲག་མང་པོས་
- 27 -



མ་ཎི་བཀའ་འབུམ།
བསྐོར་ནས། ཐེག་པ་ཆེན་པོ་ཟ་མ་ཏོག་བཀོད་པའི་རྒྱལ་པོ་ཡི་གེ་དྲུག་པའི་རིག་སྔགས་འདི་སྟོན་ཏོ། །
གཞན་ཡང་ཕ་རོལ་ཏུ་ཕྱིན་པ་དྲུག་གི་ཆོས་སྟོན་ཏེ་སེམས་ཅན་ཡོངས་སུ་སྨིན་པར་བྱེད་དོ། །བླ་ན་མེད་
པའི་བྱང་ཆུབ་ལ་འགོད་དོ། །རིགས་ཀྱི་བུ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་
རྣམ་འཕྲུལ་ནི་དེ་འདྲའོ། །དེ་ནས་བྱང་ཆུབ་སེམས་དཔའ་སྒྲིབ་པ་རྣམ་སེལ་གྱིས་གསོལ་པ། བདག་བ་
སྤུའི་ཁུང་བུ་དེ་དག་བལྟ་བར་འདོད་ན་ཐབས་གང་གིས་མཐོང་བར་འགྱུར་ཞེས་གསོལ་པ་དང་། བཅོམ་
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་བ་སྤུའི་ཁུང་བུ་དེ་རྣམས་ནི་གཟུང་དུ་མི་རུང་སྟེ་ནམ་མཁའ་
དང་འདྲའོ། །བྱང་ཆུབ་སེམས་དཔའ་ཀུན་ཏུ་བཟང་པོས་བ་སྤུའི་ཁུང་བུ་དེ་རྣམས་སུ་ལོ་བཅུ་གཉིས་སུ་
སོང་ཡང་མ་མཐོང་སྟེ། དེའི་ཕྱིར་རང་བཞིན་གྱི་ལུས་ནི་དེ་བཞིན་གཤེགས་པ་རྣམས་ཀྱིས་ཀྱང་མི་གཟིགས་
ན་བྱང་ཆུབ་སེམས་དཔའ་རྣམས་ཀྱིས་མཐོང་བ་ལྟ་སྨོས་ཀྱང་ཅི་དགོས། བྱང་ཆུབ་སེམས་དཔའ་འཕགས་
པ་སྤྱན་རས
རས་གཟིགས་དེའི་ཆོ་འཕྲུལ་དང་རྣམ་འཕྲུལ་བསམ་གྱིས་མི་ཁྱབ་བོ། །སྒྲིབ་པ་ཐམས་ཅད་
པར་སེལ་བས་
བས་གསོལ་པ། ཐབས་གང་གིས་མཐོང་བར་
བར་འགྱུར། བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ་གལ་ཏེ་དེ་བལྟ་བར་འདོད་ན། ང་ལ་ཕྱག་བྱ་བ་དང་བཀུར་སྟི་བྱ་བའི་ཕྱིར་མི་མཇེད་འཇིག་
རྟེན་འདིར་འོང་གིས་དེའི་ཚེ་ལྟོས་ཤིག་ཅེས་བཀའ་སྩལ་ཏོ། །དེའི་ཚེ་དེའི་དུས་ན། ནུབ་ཕྱོགས་བདེ་བ་
ཅན་གྱི་ཞིང་ཁམས་ན། སངས་རྒྱས་སྣང་བ་མ
་མཐའ་ཡས་ཀྱིས་བྱང་ཆུབ་(༡༨བ)སེམས་དཔའ་འཕགས་
པ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་བསྐུལ་མ་བཏབ་བོ། །བྱང་ཆུབ་སེམས་དཔའ་ཐུགས་
རྗེ་ཆེན་པོ་དང་ལྡན་པ་ཁྱེད། འདི་ནས་ཤར་ཕྱོགས་སྟོང་མི་མཇེད་འཇིག་རྟེན་གྱི་ཁམས་སུ་རི་བོ་པོ་ཏ་
ལར་སོང་ལ། སངས་རྒྱས་ཀྱི་འཕྲིན་ལས་སྒྲུབས་སེམས་ཅན་གྱི་དོན་དྲན་པར་གྱིས་ཤིག །ཛེ་ཏའི་ཚལ་
གྱི་གཙུག་ལག་ཁང་ན་སངས་རྒྱས་ཤཱཀྱ་ཐུབ་པ། བྱང་ཆུབ་སེམས་དཔའ་ཁྱོད་ཀྱི་ཡོན་ཏན་བརྗོད་ཀྱི།
པདྨ་འདི་དག་ཕུལ་ཅིག །སྐུ་མྱ་ངན་ལས་འདའ་བར་བཞེད་པ་ལ་མི་འདའ་བར་གསོལ་བ་ཐོབ་ཅིག་ཅེས་
གསུངས་སོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ལག་པ་
བརྐྱང་བསྐུམ་གྱི་ཚོད་ཀྱིས། རི་བོ་པོ་ཏ་ལའི་རྩེ་མོ་དུས་གསུམ་གྱི་སངས་རྒྱས་ཐམས་ཅད་ཀྱིས་འཕགས་
- 28 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
པ་སྤྱན་རས་གཟིགས་ཀྱི་བཞུགས་གནས་སུ་བྱིན་གྱིས་བརླབས་པ་དེར་ཕྱིན་པར་གྱུར་ཏོ། །དེར་མེ་ཏོག་
གི་ཆར་མང་པོ་དང༌། གོས་ཀྱི་ཆར་མང་པོ་དང༌། རིན་པོ་ཆེའི་ཆར་མང་པོ་བབས་པར་གྱུར། སིལ་སྙན་
གྱི་སྒྲ་མང་པོ་ཡང་རང་སྒྲ་གྲག་པར་གྱུར། རྫིང་བུ་མེ་ཏོག་གིས་གང་བ་ཡང་བྱུང་བར་གྱུར་ཏོ། །ས་ཡང་
རབ་ཏུ་གཡོས་པར་གྱུར་ཏོ། །བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གནས་
དེར་བྱོན་པའི་མཐུས། སེམས་ཅན་དམྱལ་བ་དང༌། ཡི་དྭགས་དང་། བྱོལ་སོང་རྣམས་ཀྱིས་ནི་ངན་སོང་གི་
སྡུག་བསྔལ་ལས་ཐར་བར་གྱུར་ཏེ། ལྷ་དང་མི་རྣམས་སུ་སྐྱེས་སོ། །ལྷ་དང་མི་རྣམས་ཀྱིས་ནི། ལ་ལས་
ནི་ཉན་ཐོས་ཀྱི་བྱང་ཆུབ་ཐོབ། ལ་ལས་ནི་རང་སངས་རྒྱས་ཀྱི་བྱང་ཆུབ་ཐོབ། ལ་ལས་ནི་བྱང་ཆུབ་སེམས་
དཔའི་བྱང་ཆུབ་ཐོབ། ལ་ལས་ནི་ཆོས་ཀྱི་མིག་རྣམ་པར་དག་པ་ཐོབ། ལ་ལས་ནི་མི་སྐྱེ་བའི་ཆོས་ལ་བཟོད་
པ་ཐོབ་ནས་འགྲོ་བའི་དོན་བྱེད་པར་གྱུར་ཏོ། །དེ་ནས་འཕགས་པ་སྤྱན་རས་ གཟིགས་(༡༩ན)དཔང་
ཕྱུག་གིས་རི་བོ་པོ་ཏུ་ལ་ནས། ཛེ་ཏའི་ཚལ་གྱི་གཙུག་ལག་ཁང་དུ་ཕྱིན་པར་བརྩམས་ཏེ། འོད་ཟེར་སྔོན་
པོ་དང་། སེར་པོ་དང་། དམར་པོ་དང་། དཀར་པོ་དང་། ཤེལ་དང་དངུལ་གྱི་ཁ་དོག་ལྟ་བུ་འཕྲོས་ནས་རྗེ་
ཏའི་ཚལ་གྱི་གཙུག་ལག་ཁང་དུ་སོང་སྟེ། བཅོམ་ལྡན་འདས་ལ་ལན་གསུམ་བསྐོར་བ་བྱས་ནས། འོད་
ཟེར་དེ་དག་མནར་མེད་པའི་དམྱལ་བའི་གནས་སུ་སོང་ནས་ཚ་གྲང་གི་སྡུག་བསྔལ་སྦྱངས། ཡི་དྭགས་
ཀྱི་གནས་སུ་སོང་ནས་བཀྲེས་སྐོམ་གྱི་སྡུག་བསྔལ་སྦྱངས། བྱོལ་སོང་གི་གནས་སུ་སོང་ནས་གླེན་ལྐུགས་
ཀྱི་སྡུག་བསྔལ་སྦྱངས་སོ། །ཛེ་ཏའི་ཚལ་དུ་ཡང་རིན་པོ་ཆེའི་ཆར་དང་། གོས་ཀྱི་ཆར་དང༌། སིལ་སྙན་གྱི་
ཆར་ཡང་རང་སྒྲ་འཁྲོལ་ལོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་
མེ་ཏོག་པདྨ་འདབ་མ་སྟོང་དང་ལྡན་པ་ཐོགས་ནས། བཅོམ་ལྡན་འདས་ག་ལ་བ་དེར་ཕྱིན་ཏེ་ཞབས་ལ་
མགོ་བོས་ཕྱག་བཙལ་ནས་མེ་ཏོག་འདི་རྣམས་སངས་རྒྱས་སྣང་བ་མཐའ་ཡས་ཀྱིས། བཅོམ་ལྡན་འདས་
ཉིད་ལ་མཆོད་པའི་སླད་དུ་བསྐུར་རོ། །སྟུན་མ་མཆིས་སམ། གནོད་པ་མ་མཆིས་སམ། ཐོ་མདོག་བདེའམ།
བདེ་བ་དང་དགྱེས་པར་སྤྱོད་དམ་ཞེས་སྙན་གསོལ་ལོ། །དེ་ནས་བཅོམ་ལྡན་འདས་ཀྱིས་མེ་ཏོག་དེ་དག་
བཞེས་ཏེ་གཡོན་ཕྱོགས་སུ་བཞག་ནས་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཁྱོད་ལ་ཉོན་མོངས་
- 29 -



མ་ཎི་བཀའ་འབུམ།
པ་མ་མཆིས་སམ། སེམས་ཅན་ཡོངས་སུ་སྨིན་པར་བྱས་སམ་ཞེས་གསུངས་པ་དང་། བྱང་ཆུབ་སེམས་
དཔའ་སྤྱན་རས་གཟིགས་ཀྱིས་གསོལ་བ་། བཅོམ་ལྡན་འདས་བདག་ལ་ནི་སྐྱོ་བ་དང་དུབ་པ་དང་། ཉོན་
མོངས་པ་མ་མཆིས་སོ། །སེམས་ཅན་ཡོངས་སུ་སྨིན་པར་བགྱིས་སོ་ཞེས་གསོལ་བ་དང་། དེ་ནས་བཅོམ་
ལྡན་འདས་ཀྱིས་ (༡༩༨བ)ལེགས་སོ་ཞེས་བྱ་བ་བྱིན་ནས། ལེགས་སོ་ལེགས་སོ་སེམས་ཅན་ཡོངས་སུ་
སྨིན་པར་གྱིས་ཤིག་ཅེས་གསུངས་སོ། །བྱང་ཆུབ་སེམས་དཔའ་འཕགས་པ་སྤྱན་རས་ གཟིགས་དབང་
ཕྱུག་གི་ཡོན་ཏན་ཡོངས་སུ་བརྗོད་པའི་ལེའུ་སྟེ་བཅུ་པའོ།། །།
བཅུ་གཅིག་པ་ཡང་དག་པར་རྫོགས་པའི་སངས་རྒྱས་ཀྱི་ཞལ་ནས་
གསུངས་པའི་མདོ་སྡེའི་བྱུང་ཁུངས་བརྗོད་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བཅོམ་ལྡན་འདས་མཉན་ཡོད་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་
དགའ་ར་བ་ན་བཞུགས་ཏེ། དགེ་སློང་བརྒྱ་ཕྲག་ཕྱེད་དང་བཅུ་གསུམ་དང་། བྱང་ཆུབ་སེམས་དཔའ་མང་
པོ་དང་ཐབས་ཅིག་གོ །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་
པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་འགྲོ་དྲུག་ཀུན་ལ་ཕན་པའི་ཡི་གེ་དྲུག་པའི་
རིག་སྔགས་ཆེན་མོ་འཁོར་བ་རྩ་བ་ནས་འབྱིན་པ། དམྱལ་བ་དང༌། ཡི་དྭགས་དང་། བྱོལ་སོང་རྣམས་
ངན་སོང་ལས་རྣམ་པར་གྲོལ་བ། མི་རྣམས་ཆོས་ཀྱི་རོ་མྱོང་བར་བགྱིད་པ། ཐམས་ཅད་མཁྱེན་པའི་ཡེ་
ཤེས་བཤད་པར་འཚལ་བས། བདག་གིས་ཇི་ལྟར་ཐོབ་པར་བགྱི། བཅོམ་ལྡན་འདས་བདག་ལ་ཡི་གེ་
དྲུག་པ་སྩལ་བ་དེ་ལ། འཛམ་བུའི་གླིང་རིན་པོ་ཆེ་སྣ་བདུན་གྱིས་བཀང་སྟེ་དབུལ་བར་འཚལ་ལོ། །བཅོམ་
ལྡན་འདས་ཡི་གེ་དྲུག་པ་འབྲི་བར་འདོད་པ་དེ་ལ། གྲོ་ག་དང་སྨྱུག་གུ་དང་སྣག་ཚ་མ་མཆིས་ན་ཡང་
།
བདག་གི་ཁྲག་ལ་སྣག་ཚ་བགྱིས། པགས་པ་བཤུས་ཏེ་གྲོ་ག་བགྱིས། རུས་པ་བཅོམ་སྟེ་སྨྱུག་གུ་བགྱིས་
ཀྱང་། བཅོམ་ལྡན་འདས་བདག་ལ་སྐྱོ་བ་དང་དུབ་པ་མ་མཆིས་ཏེ། དེ་ནི་ཕ་དང་མའི་ཡང་བླ་མར་འགྱུར་
- 30 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ལ་
འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཡི་གེ་དྲུག་པའི་རིག་སྔགས་འདིའི་ཕྱིར། སྔོན་གྱི་དུས་སུ་དེ་
བཞིན་གཤེགས་པ་བྱེ་བ་ཁྲག་ཁྲིག་བརྒྱ་སྟོང་དུ་མ་(༢༠ན)སྙེད་ལ་བསྙེན་བཀུར་བྱས་ཀྱང་། ངས་དེ་བཞིན་
གཤེགས་པ་དེ་དག་ལ་མ་ཐོས་ནས། དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་དམར་པོ་མཆོག་ཅེས་བྱ་བའི་སྤྱན་སྔར་ངས་མཆི་མ་ཕྱུང་བས། དེ་བཞིན་གཤེགས་པ་དེའི་
ཞལ་ནས་རིགས་ཀྱི་བུ་མཆི་མ་འབྱིན་པ་ཅི་ཉེས་གསུངས། འགྲོ་དྲུག་ཀུན་གྱི་སྡུག་བསྔལ་སེལ་བར་བྱེད་
པའི་ཡི་གེ་དྲུག་པ། དེ་བཞིན་གཤེགས་པ་བྱེ་བ་ཁྲག་ཁྲིག་བརྒྱ་སྟོང་སྙེད་ལ་བསྙེན་བཀུར་བགྱིས་ཀྱང་མ་
རྙེད་ན། བདེ་བར་གཤེགས། འཇིག་རྟེན་མཁྱེན་པ། སྐྱེས་བུ་འདུལ་བ། ཁ་ལོ་སྒྱུར་བ། ལྷ་དང་མི་རྣམས་
ཀྱི་སྟོན་པ་ས
པ་སངས་རྒྱས་བཅོམ་ལྡན་འདས་ཡི་གེ་དྲུག་པ་བཤད་དུ་གསོལ་ཞེས་ཞུས་སོ། །དེ་ནས་སངས་
རྒྱས་དམར་པོ་མཆོག་གིས་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་
འདི་སྐད་ཅེས་བཀའ་སྩལ་པ། རིགས་ཀྱི་བུ་ཡི་གེ་དྲུག་པའི་རིག་སྔགས་འདི་ནི་དཀོན་པའི་ཚིག་གོ །རྡོ་
རྗེའི་ཚིག་གོ །རྡོ་རྗེ་མི་ཕྱེད་པའི་ཚིག་གོ །བླ་ན་མེད་པའི་ཡེ་ཤེས་ཀྱི་ཚིག་གོ །མི་ཟད་པའི་ཡེ་ཤེས་ཀྱི་ཚིག་
གོ །དེ་བཞིན་གཤེགས་པའི་ཡེ་ཤེས་རྣམ་པར་དག་པའི་ཚིག་གོ །རིགས་ཀྱི་བུ་ཡི་གེ་དྲུག་པའི་རིག་སྔགས་
ཆེན་པོ་འདི་ངས་བྱིན་གྱིས་བརླབས་ཀྱིས། སེམས་ཅན་བྱེ་བ་ཁྲག་ཁྲིག་འབུམ་ཕྲག་དུ་མ་རྣམས་འཁོར་བ་
ལས་ཡོངས་སུ་ཐར་ཞིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་
པར་སངས་རྒྱུ་བར་བྱ་བའི་ཕྱིར། ཡི་གེ་དྲུག་པའི་རིག་སྔགས་འདི་སྨྲོས་ཤིག །དེ་ནས་བྱང་ཆུབ་སེམས་
དཔའ་འཕགས་པ་སྤྱན་རས་གཟིགས་དབང་ཕྱུག་གིས། ཡི་གེ་དྲུག་པའི་རིག་སྔགས་འདི་བསྟན་ཏོ། །
ཨོཾ་མ་ཎི་པདྨེ་ཧཱུཾ། དེ་ནས་སངས་རྒྱས་དམར་པོ་མཆོག་གིས། བྱང་ཆུབ་སེམས་དཔའ་སྒྲིབ་པ་རྣམ་
པར་( ༢༠ན)སེལ་བ་ལ་བཀའ་སྩལ་པ། ཨོཾ་མ་ཎི་པདྨེ་ཧཱུྃ། ཞེས་པའི་རིག་སྔགས་འདི་ལ་ལ་ཞིག་ལུས་ལ་
འཆང་ན། རིགས་ཀྱི་བུ་དེའི་ལུས་ནི་རྡོ་རྗེའི་ལུས་སུ་རིག་པར་བྱའོ། །རིང་བསྲེལ་གྱི་མཆོད་རྟེན་དུ་རིག་
པར་བྱའོ། །དེ་བཞིན་གཤེགས་པའི་ཡེ་ཤེས་རིག་པར་བྱའོ། །ཨོཾ་མ་ཎི་པདྨེ་ཧཱུྃ། རིགས་ཀྱི་བུའམ་རིགས་
- 31 -



འར་
མ་ཎི་བཀའ་འབུམ།
ཀྱི་བུ་མོ་གང་ལ་ལ་ཞིག །ཡི་གེ་དྲུག་པའི་རིག་སྔགས་འདི་ལན་ཅིག་ཟློས་པར་བྱེད་ན་སྤོབས་པ་མི་ཟད་
པར་འགྱུར་རོ། །ཡེ་ཤེས་ཀྱི་ཕུང་པོ་རྣམ་པར་དག་པར་འགྱུར་རོ། །བྱམས་པ་ཆེན་པོ་དང་སྙིང་རྗེ་ཆེན་པོ་
དང་ལྡན་པར་འགྱུར་རོ། །ཉི་མ་རེ་རེ་ཞིང་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །རིག་
འཛིན་འཁོར་ལོས་སྒྱུར་བའི་དབང་ཐོབ་པར་འགྱུར་རོ། །བྱང་ཆུབ་སེམས་དཔའ་ཕྱིར་མི་ལྡོག་པར་འགྱུར་
རོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་
རོ། །ཨོཾ་མ་ཎི་པདྨེ་ཧཱུཾ། ཡི་གེ་དྲུག་པ་འདི་ལག་གིས་བྲག་དང་རྩིག་པ་ལ་བྲིས་ནས། ལག་གིས་རེག་པ་དང་ལྟ་
བར་བྱེད་ན། སྐྱེས་པ་དང་། བུད་མེད་དང་། ཁྱེའུ་དང་། བུ་མོ་དེ་དག་གིས་མཐོང་བ་ཙམ་གྱིས་སྲིད་པ་ཐ་
མ་པའི་བྱང་ཆུབ་སེམས་དཔར་འགྱུར་རོ། །རི་དགས་དང་། བྱ་དང་། བོང་བུ་དང་། རྟ་དང་། བ་ལང་དང༌།
དེ་དག་ལ་སོགས་པའི་སེམས་ཅན་གང་གིས་མཐོང་ཡང་དེ་དག་ཐམས་ཅད་བྱང་ཆུབ་སེམས་དཔའ་སྲིད་
པ་ཐ་མ་པར་འགྱུར་རོ། །སྐྱེ་རྒ་ན་འཆི་དང་། མི་སྡུག་པ་དང་ཕྲད་པ་དང༌། སྡུག་པ་དང་བྲལ་བའི་སྡུག་
བསྔལ་མེད་པར་འགྱུར་རོ། །རྣལ་འབྱོར་བསམ་གྱིས་མི་ཁྱབ་པར་འགྱུར་རོ། །རིགས་ཀྱི་བུ། ཨོཾ་མ་ཎི་པདྨེ་ཧཱུཾ།
ཡི་གེ་དྲུག་པའི་རིག་སྔགས་འདི་བྱང་ཆུབ་སེམས་དཔའ་སྤྱན་རས་གཟིགས་ཀྱི་སྙིང་པོ་ཡང་དག་པར་
ལགས་ཏེ། ཡི་གེ་དྲུག་པའི་རིག་སྔགས་འདི་བརྗོད་ཅིང་རྟག་ཏུ་བཟླ་བ་ལ་བརྩོན་པ་དེ་དག་ནི་བསོད་
ནམས་དང་ལྡན་པ་( ༢༡ན)ཡིན་ནོ། །དེ་དག་ཟློ་བར་བྱེད་པའི་ཚེ། སངས་རྒྱས་བཅོམ་ལྡན་འདས་གངྒཱའི་
ཀླུང་གི་བྱེ་མ་སྙེད་དགུ་བཅུ་རྩ་དགུ་འདུས་པར་འགྱུར་རོ། །རིགས་ཀྱི་བུ་དེའི་བ་སྤུའི་ཁུང་བུ་རེ་རེ་ལ་ཡང་
དེ་བཞིན་གཤེགས་པ་དག་བཞུགས་སོ། །བཞུགས་ནས་ཀྱང་རིགས་ཀྱི་བུ་ཁྱོད་ཀྱིས་འདི་འདྲ་བའི་ཡིད་
བཞིན་གྱི་ནོར་བུ་རྙེད་པར་བྱ་བ་ཐོབ་པར་འགྱུར་རོ། །རིགས་ཀྱི་བུ་ཁྱོད་ཀྱིས་རིགས་བདུན་ཐར་བར་བྱས་པ་
ལེགས་སོ། །རིགས་ཀྱི་བུ་ཁྱོད་ཀྱི་ལྟོ་བ་ན་སྲོག་ཆགས་གནས་པ་དེ་དག་ཀྱང་བྱང་ཆུབ་སེམས་དཔའ་
ཕྱིར་མི་ལྡོག་པར་གྱུར་ནས་ལེགས་སོ་ཞེས་བྱ་བ་སྦྱིན་པར་འགྱུར་རོ། །དེ་ནས་ཡང་བཅོམ་ལྡན་འདས་
ཀྱིས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ལ་འདི་སྐད་ཅེས་བཀའ་སྩལ་པ། རིགས་
ཀྱི་བུ། ཨོཾ་མ་ཎི་པདྨེ་ཧཱུྃ། ཞེས་པའི་ཡི་གེ་དྲུག་པའི་རིག་སྔགས་ནི། འདི་ལྟ་སྟེ་དཔེར་ན་སའི་རྡུལ་ཕྲ་རབ་
- 32 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
སྙེད་ཀྱི་ཚད་ནི་ངས་བཟུང་བར་ནུས་ཀྱི། ཡི་གེ་དྲུག་པའི་རིག་སྔགས་འདི་ལན་ཅིག་བཟླས་པའི་བསོད་
ནམས་ཀྱི་ཚད་ནི་གཟུང་བར་མི་ནུས་སོ། །རྒྱ་མཚོའི་ཆུ་ནི་ཐིགས་པ་རེ་རེ་ནས་བགྲང་བར་ནུས་ཀྱི། ཡི་གེ་
དྲུག་པའི་རིག་སྔགས་འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་
ཎི་པདྨེ་ཧཱུཾ། རིགས་ཀྱི་བུ་འདི་ལྟ་སྟེ་དཔེར་ན། སྐྱེས་བུ་ལ་ལ་ཞིག་གི་ཁྱིམ་དཔག་ཚད་བརྒྱ་པ་བྱས་ཏེ་འཕང་
དུ་དཔག་ཚད་སུམ་བརྒྱ་པ་བྱས་ལ། དེ་ཏིལ་གྱི་འབྲུས་ཡོངས་སུ་བཀང་བར་བྱས་ཏེ། དེ་ལ་ཁབ་ཀྱི་བུ་ག་
ཙམ་ཡང་མེད་ལ་དེའི་སྒོར་སྐྱེས་བུ་མི་རྒས་མི་འཆི་བ་ཅིག་བཞག་ལ། དེས་བསྐལ་པ་བརྒྱ་བརྒྱ་འདས་
ཤིང་ཏིལ་གྱི་འབྲས་བུ་རེ་རེ་ཕྱིར་དོར་ན། རྣམ་གྲོངས་དེས་ཁྱིམ་གྱི་རྨང་གཞི་ལ་ཐུག་གི་བར་ཡན་ཆད་ཟད་
ཅིང་མེད་པར་འགྱུར་གྱི། ཡི་གེ་དྲུག་པའི་རིག་སྔགས་འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་
གཟུང་བར་མི་ནུས་སོ། །ཨོཾ་མ་ཎི་པདྨེ་ཧཱུཾ། རིགས་ཀྱི་བུ་འདི་( ༢༡བ)ལྟ་སྟེ་དཔེར་ན། གླིང་བཞི་ན་གནས་
པའི་སེམས་ཅན་རྣམས་ཀྱི་ནས་དང་། གྲོ་དང་། འབྲས་དང་། རྒྱ་སྲན་དང་བལ་སྲན་ལ་སོགས་པ་དང་།
སྲན་ཆུང་དང༌། རྒྱ་ཤུག་ལ་སོགས་པ་རྣམ་པ་སྣ་ཚོགས་བཏབ་སྟེ། ཀླུའི་རྒྱལ་པོས་ཀྱང་དུས་དང་དུས་སུ་
ཆར་ཕབ་སྟེ། འབྲས་བུ་དེ་དག་སྨིན་པར་གྱུར་ནས་བརྔོས་ཏེ། འཛམ་བུའི་གླིང་དུ་གཡུལ་གཅིག་ཏུ་བྱས་
ནས། ཤིང་རྟ་དང་། ཁུར་དང་། བམ་པོ་དང་། སྟོན་པས་སྐྱས་ཏེ་གཡུལ་དེའི་ནང་དུ་གཅེར་ནས་བ་ལང་
དང༌། བོང་བུ་དག་གིས་བཅགས། མི་རྣམས་ ཀྱིས་དབྱུག་པས་བརྡུངས་ནས། འབྲུའི་ཕུང་པོར་བྱས་པའི་
འབྲུ་རེ་རེ་ནས་བགྲང་བར་ནུས་ཀྱི། ཡི་གེ་དྲུག་པའི་ རིག་སྔགས་འདི་ལན་ཅིག་བཟླས་པའི་བསོད་
ནམས་ཀྱི་ཚད་ནི་གཟུང་བར་མི་ནུས་སོ། །ཨོཾ་མ་ཎི་པདྨེ་ཧཱུྃ། རིགས་ཀྱི་བུ་འདི་ལྟ་སྟེ་དཔེར་ན། ཆུ་བོ་ཆེན་
པོ་འཛམ་བུའི་གླིང་དུ་འབབ་པ་འདི་ལྟ་སྟེ། སི་ཏ་དང་། གངྒཱ་དང་། ཡ་མུ་ན་དང་། སིནྡྷུ་དང་། པཀྵ་དང་།
ཤ་ཏ་གྲུ་དང་། ཙན་དྲྭ་གར་པ་དང༌། ཨེ་ར་བ་ཏི་དང་། སུ་མ་ག་ཏ་དང་། ཨེ་མ་ཀ་ལ་དང་། ཀོ་ཏ་རི་
རྣམས་ཆུ་བོ་རེ་རེ་ཞིང་ཆུ་གཡོག་ལྔ་བརྒྱ་ལྔ་བརྒྱ་ཡོད་པ། ཉིན་མཚན་དུ་རྒྱ་མཚོའི་མཆིང་རྣམ་དུ་འབབ་
བོ། །རིགས་ཀྱི་བུ། ཨོཾ་མ་ཎི་པདྨེ་ཧཱུཾ། ཡི་གེ་དྲུག་པ་འདི་ལན་ཅིག་བཟླས་པའི་བསོད་ནམས་ནི་དེ་བས་
ཀྱང་འཕེལ་ལོ། །ཨོཾ་མ་ཎི་པདྨེ་ཧཱུཾ། རིགས་ཀྱི་བུ་འདི་ལྟ་སྟེ་དཔེར་ན། རྐང་བཞི་པའི་རིགས་བ་ལང་དང་།
- 33.



མ་ཎི་བཀའ་འབུམ།
ཁྲི་
7
བོང་ བུ་ དང༌། མ་ ཧེ་ དང་། རྟ་ དང་། གླང་ པོ་ ཆེ་ དང༌། ཁྱི་དང་། ཝ་དང་། ར་དང་། ཕྱུགས་དེ་རྣམས་དང་།
དེ་བཞིན་དུ་སེང་གེ་དང༌། སྟག་དང་། རྟ་རིག་དང་། རི་ དྭགས་དང་། སྤྲེའུ་དང༌། རི་བོང་དང་། ཕག་དང་།
བྱི་བ་དང༌། དེ་ལ་སོགས་པའི་སྤུ་རེ་རེ་ནས་བགྲང་བར་ནུས་ཀྱི། ཨོཾ་མ་ཎི་པདྨེ་ཧཱུཾ། ཡི་གེ་དྲུག་པའི་རིག་
སྔགས་འདི་ལན་ཅིག་ ( ༢༢ན)བཟླས་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་
པདྨེ་ཧཱུྃ། རིགས་ཀྱི་བུ་འདི་ལྟ་སྟེ་དཔེར་ན། རྡོ་རྗེ་ལྕགས་ཀྱི་རི་བོ་རིའི་རྒྱལ་པོ་ལ་འཕང་དུ་དཔག་ཚད་
བརྒྱ་སྟོང་ཡོད་ལ། རི་བོ་དེའི་ངོས་རེ་རེ་ལ་ཡང་དཔག་ཚད་བརྒྱ་སྟོང་དང༌། འོག་ཏུ་དཔག་ཚད་བརྒྱད་ཁྲི་
ཡོད་པ་ལས། སྐྱེས་བུ་མི་རྒས་མི་འཆི་བ་ཅིག་ཡོད་ན། དེས་བསྐལ་པ་གཅིག་འདས་ཤིང་ཡུལ་ཀཱ་ཤི་
ཀའི་རས་ཀྱིས་ལན་རེ་ཕྱིས་ན་དུས་ནམ་ཞིག་ཟད་པར་འགྱུར་གྱི། ཨོཾ་མ་ཎི་པདྨེ་ཧཱུཾ། ཡི་གེ་དྲུག་པའི་རིག་
སྔགས་འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་ཧཱུཾ།
རིགས་ཀྱི་བུ་འདི་ལྟ་སྟེ་དཔེར་ན། རྒྱ་མཚོའི་མཆིང་རྣམ་ལ་ཟབས་སུ་དཔག་ཚད་བརྒྱད་ཁྲི་བཞི་སྟོང་ཡོད་
ལ། ཞེང་དུ་རྟ་རྒོད་མ་ཁའི་མཐའི་བར་དུ་དཔག་ཏུ་མེད་པ་ཡོད་པ་ལས། ངས་སྐྲའི་རྩེ་མོ་བརྒྱའི་ཆས་
གཏོར་ན་ངས་ཐིགས་པ་རེ་རེ་ནས་བགྲང་བར་ནུས་ཀྱི། ཨོཾ་མ་ཎི་པདྨེ་ཧཱུྃ། ཞེས་པའི་རིག་སྔགས་འདི་
ལན་ཅིག་བཟླས་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་ཧཱུཾ། རིགས་ཀྱི་བུ་
འདི་ལྟ་སྟེ་དཔེར་ན། ཤིང་ཤོར་ཤའི་ལོ་མ་ནི་རེ་རེ་ནས་བགྲང་བར་ནུས་ཀྱི། ཨོཾ་མ་ཎི་པདྨེ་ཧཱུྃ། ཞེས་པའི་
རིག་སྔགས་འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་
ཧཱུཾ། རིགས་ཀྱི་བུ་འདི་ལྟ་སྟེ་དཔེར་ན། གླིང་བཞི་ན་གནས་པའི་སྐྱེས་པ་དང༌། བུད་མེད་དང་། ཁྱེའུ་དང་
བུ་མོ་དེ་དག་ཐམས་ཅད་བྱང་ཆུབ་སེམས་དཔའ་ས་བདུན་གྱི་ས་ལ་གནས་པར་གྱུར་ལ། གང་བྱང་ཆུབ་
སེམས་དཔའ་དེ་དག་གི་བསོད་ནམས་ཀྱི་ཕུང་པོའི་ཚད་ནི་བགྲང་བར་མི་ནུས་ཀྱི། ཨོཾ་མ་ཎི་པདྨེ་ཧཱུཾ།
ཞེས་པའི་ཡི་གེ་དྲུག་པའི་རིག་སྔགས་འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་བགྲང་བར་མི་
ནུས་སོ། །ཨོཾ་མ་ཎི་པདྨེ་ཧཱུྃ། རིགས་(༢༢བ)ཀྱི་བུ་འདི་ལྟ་སྟེ་དཔེར་ན། ཟླ་བ་བཅུ་གཉིས་ཀྱིས་ལོའམ། ཟླ་
བ་ལྷག་པ་བགྲངས་པའི་ཟླ་བ་བཅུ་གཉིས་ཀྱིས་ལོ་ཚང་བར་ཆར་ཉིན་མཚན་དུ་འབབ་པར་ འགྱུར་
- 34 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
བའི་ཐིགས་པ་རེ་རེ་ནས་བགྲང་བར་ནུས་ཀྱི། ཨོཾ་མ་
མ་ཎི་པདྨེ་ཧཱུཾ། ཞེས་པའི་ཡི་གེ་དྲུག་པའི་རིག་སྔགས་
འདི་ལན་ཅིག་བཟླས་པའི་བསོད་ནམས་ཀྱི་ཚད་ནི་བཟུང་བར་མི་ནུས་སོ། །ཨོཾ་མ་ཎི་པདྨེ་ཧཱུྃ། རིགས་ཀྱི་
བུ་ཡོན་ཏན་ གྱི་རྣམ་གྲངས་མང་དུ་བརྗོད་མི་དགོས་ཀྱི། ང་དང་ང་འདྲ་བའི་དེ་བཞིན་གཤེགས་པ་བྱེ་བ་
གནས་ནས། དེ་རྣམས་ལ་བསྐལ་པར་ཡང་ལྷའི་ན་བཟའ་དང༌། བཤོས་དང་། མལ་སྟན་དང༌། ན་བའི་
རྐྱེན་སྨན་གྱི་ཡོ་བྱད་ཀྱིས་བསྙེན་བཀུར་བྱས་པའི་བསོད་ནམས་ཀྱི་ཚད་ནི་བགྲང་བར་ནུས་ཀྱི། ཨོཾ་མ་ཎི་
པདྨེ་ཧཱུྃ། ཞེས་པའི་ རིག་སྔགས་འདིའི་བསོད་ནམས་ཀྱི་ཕུང་པོའི་ཚད་ནི་བགྲང་བར་མི་ནུས་སོ། །ང་
གཅིག་པུ་འཇིག་རྟེན་གྱི་ ཁམས་འདི་ན་གནས་པ་སྨོས་ཅི་དགོས། བརྗོད་ ཀྱིས་མི་ལང་ གྲངས་མེད་
དོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་རྣམ་པར་སེལ་བས་འདི་སྐད་ཅེས་
གསོལ་ཏོ། །བཅོམ་ལྡན་འདས་ཡི་གེ་དྲུག་པའི་རིག་སྔགས་འདི་གང་ནས་བཙལ་བར་བགྱི། བཅོམ་ལྡན་
འདས་ཀྱིས་བཀའ་སྩལ་པ། རིགས་ཀྱི་བུ་ཡི་གེ་དྲུག་པའི་རིག་སྔགས་འདི་དེ་བཞིན་གཤེགས་པས་ཀྱང་
མི་མཁྱེན་ན། བྱང་ཆུབ་སེམས་དཔས་ལྟ་ཅི་སྨོས། རིགས་ཀྱི་བུ་ངས་ཀྱང་འཇིག་རྟེན་གྱི་ཁམས་བྱེ་བ་
ཁྲག་ཁྲིག་བརྒྱ་སྟོང་དུ་མར་འཁྱམས་ཤིང་སོང་ནས། དེ་བཞིན་གཤེགས་པ་སྣང་བ་མཐའ་ཡས་ཀྱི་སྤྱན་
སྔར་སོང་སྟེ་ཐལ་མོ་སྦྱར་ནས། ཆོས་ཀྱི་ཤུགས་ཀྱིས་མཆི་མ་ཕྱུང་བ་དེའི་ཚེ་དེ་བཞིན་གཤེགས་པ་སྣང་བ་
མཐའ་ཡས་ཀྱིས། ད་ལྟར་དང་མ་འོངས་པ་མཁྱེན་ནས། རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་
པོ་བསྒོམ་པར་འདོད་པའི་བརྩོན་འགྲུས་བྱ་བར་འདོད་དམ་ཞེས་བཀའ་སྩལ་བ་དང་། བཅོམ་ལྡན་འདས་
བདག་འཚལ་ལགས་སོ། །(༢༣ན)བདེ་བར་གཤེགས་པ་བདག་འཚལ་ལགས་ཏེ། ཇི་ལྟར་སྐོམ་གྱིས་
གདུངས་ན་ཆུ་འཚོལ་བ་དེ་བཞིན་དུ། བཅོམ་ལྡན་འདས་བདག་གིས་ཡི་གེ་དྲུག་པ་འདི་འཚོལ་དུ་འཇིག་
རྟེན་གྱི་ཁམས་ སུ་མཆིས་ཏེ། དེ་བཞིན་གཤེགས་པ་བྱེ་བ་ཁྲག་ཁྲིག་ལ་བསྙེན་བཀུར་བགྱིས་ཀྱང་གང་ལ་
ཡང་མ་ཐོས་ཀྱིས། བཅོམ་ལྡན་འདས་ཁྱོད་ནི་མགོན་ནོ། ཁྱོད་ནི་སྐྱབས་སོ། ཁྱོད་ནི་དཔུང་གཉེན་ནོ།
ཁྱོད་ ནི་ རྟེན་ རོ། །དབང་ པོ་ ཉམས་ པའི་ མིག་ ཏུ་ གྱུར་ ཅིག །ལམ་ སྟོར་ བའི་ ལམ་ མཁན་ དུ་ གྱུར་
ས་བརྟན་པའི་གོ་ཆར་གྱུར་ཅིག །ཆོས་ཀྱིས་ཡོངས་སུ་སྐོམ་པ་ལ་ཆོས་ཀྱི་བདུད་རྩི་སྟོན་པར་
ཅིག །སེམས་
- 35 མ



མ་ཎི་བཀའ་འབུམ།
གྱུར་ཅིག་ཅེས་སྨྲས་སོ། །དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་སྣང་བ་མཐའ་ཡས་ཀྱིས། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་དབང་པོ་ལ་བྱ་
ཀ་ལ་པིང་ཀའི་སྐད་ཀྱིས་བཀའ་སྩལ་པ། ཨོཾ་མ་ཎི་པདྨེ་ཧཱུྃ། རིགས་ ཀྱི་ བུ་ ཁྱོད་ ལྟོས་ཤིག །དེ་བཞིན་
གཤེགས་ པ་དགྲ་བཅོམ་ པ་ ཡང་ དག་ པར་ རྫོགས་ པའི་ སངས་རྒྱས་ པདྨ་ དམ་ པའི་མཆོག་དེ་ བཞིན་
གཤེགས་པར་གྱུར་བཞིན་དུ། ཡི་གེ་དྲུག་པའི་རིག་སྔགས་འཚོལ་བའི་ཕྱིར། འཇིག་རྟེན་གྱི་ཁམས་བྱེ་བ་
ཁྲག་ཁྲིག་བརྒྱ་སྟོང་དུ་མ་སྙེད་དུ་གཤེགས་ཀྱང་མ་རྙེད་པས་རིགས་ཀྱི་བུ་ཁྱོད་ཀྱིས་བྱིན་ཅིག །དེ་ནས་
སངས་རྒྱས་པདྨ་མཆོག་གིས། འཕགས་པ་སྤྱན་རས་གཟིགས་དབང་ཕྱུག་ལ་བཀའ་སྩལ་པ། རིགས་ཀྱི་
བུ་ཁྱོད་ཀྱིས་ཡི་གེ་དྲུག་པའི་རིག་སྔགས་ང་ལ་བྱིན་ཅིག །ངས་སེམས་ཅན་བྱེ་བ་ཁྲག་ཁྲིག་བརྒྱ་སྟོང་དུ་
མ་དག་ཡི་གེ་དྲུག་པ་ལ་བཀོད་ལ། འཁོར་བ་ལས་ཡོངས་སུ་ཐར་ཞིང་མྱུར་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་
པར་སངས་རྒྱ་བར་བྱའོ། །དེ་ནས་དེ་བཞིན་གཤེགས་པ་
པདྨ་དམ་པ་མཆོག་ལ། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་(༢༣བ)དབང་ཕྱུག་གིས་
ཡི་གེ་དྲུག་པའི་རིག་སྔགས་ཆེན་མོ་འདི་བྱིན་ནོ། །ཨོཾ་མ་ཎི་པདྨེ་ཧཱུྃ། དེའི་དུས་སུ་ས་གཡོ་ཞིང་ལྟས་ཆེན་
པོ་བརྒྱད་བྱུང་ངོ་། །རྒྱ་མཚོའི་མཆིང་རྣམ་ཡང་འཁྲུགས་སོ། །བདུད་དང་བགེགས་དང་བར་ཆད་བྱེད་
པ་ཐམས་ཅད་ཀྱང་སྔངས་ཤིང་སྐྲག་པར་གྱུར་ཏོ། །གནོད་སྦྱིན་དང༌། སྲིན་པོ་དང་། ནག་པོ་ཆེན་པོ་ཡང་
བྲོས་སོ། །དེ་ནས་དེ་བཞིན་གཤེགས་པ་པདྨ་མཆོག་གིས་གླང་པོ་ཆེའི་སྣ་དང་འདྲ་བའི་ཕྱག་གཡས་པ་
བརྐྱང་ནས། འཕགས་པ་སྤྱན་རས་གཟིགས་དབང་ཕྱུག་ལ་མུ་ཏིག་གི་སེ་མོ་དོ་རིན་བརྒྱ་སྟོང་རི་བ་ཕུལ་
ལོ། །དེས་ བླངས་ནས་སངས་རྒྱས་སྣང་བ་མ
བ་མཐའ་ཡས་ལ་ཕུལ་ལོ། །དེས་ཀྱང་ བླངས ཏེ་ པདྨ་དམ་པ་
མཆོག་ལ་ཕུལ་ལོ། །དེ་ལྟར་པདྨ་དམ་པ་མཆོག་གིས་འཕགས་པ་སྤྱན་རས་གཟིགས་པས་བླངས་ནས་
འཇིག་རྟེན་གྱི་ཁམས་པདྨ་ཅན་ག་ལ་བ་དེར་སོང་ངོ་། །རིགས་ཀྱི་བུ་དེ་ལྟར་ཡི་གེ་དྲུག་པའི་རིག་སྔགས་
འདི་པདྨ་དམ་པ་མཆོག་ལས་ཐོས་སོ། །དེ་ནས་བྱང་ཆུབ་སེམས་དཔའ་སྒྲིབ་པ་རྣམ་པར་སེལ་གྱིས་
གསོལ་པ། བཅོམ་ལྡན་འདས་ད་ལྟར་བདག་གིས་གང་དུ་ཕྱིན་ན་ཡི་གེ་དྲུག་པ་འདི་ཐོས་ པར་འགྱུར།
- 36 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
བཀའ་སྩལ་པ། རིགས་ཀྱི་བུ་ཡུལ་འཁོར་མོ་འཇིག་གི་གྲོང་ཁྱེར་ཆེན་པོ་ན་ཡི་གེ་དྲུག་པའི་ཆོས་སྨྲ་བའི་
དགེ་བའི་བཤེས་གཉེན་ཡོད་ཀྱིས་དེར་སོང་ཤིག་ཐོས་པར་འགྱུར་རོ། །ཡི་གེ་དྲུག་པའི་རིག་སྔགས་འདི་
འཛིན་པའི་བླ་མ་ནི་དཀོན་པ་ཡིན་ནོ། །ཆོས་སྨྲ་བ་དེ་ལ་དེ་བཞིན་གཤེགས་པ་དང་མཉམ་པར་ལྟ་བར་
གྱིས་ཤིག །ཡིད་བཞིན་གྱི་ནོར་བུ་རིན་པོ་ཆེ་བཞིན་དུ་ལྟའོ། །ཆོས་སྨྲ་བ་དེའི་བྱེད་པ་དང་སྤྱོད་ལམ་མཐོང་
ནས་ཐེ་ཚོམ་སྐྱེ་བར་མི་བྱའོ། །དེ་ནི་སངས་རྒྱས་དམར་པོ་མཆོག་གི་སྤྲུལ་པའོ། །ད་ལྟ་སྐྱེ་བོ་ཐ་མལ་པ་
འདུལ་བའི་དོན་དུ་ཐ་མལ་པའི་སྤྱོད་པ་ཚུལ་ཁྲིམས་ཉམས་པ། ངུར་སྨྲིག་གི་གོས་མི་གཙང་བས་གོས་
པ་ སྤྱོད་ལམ་མ་བསྡམས་པ། ཆུང་མ་(༢༤ ན)དང་། བུ་དང་བུ་མོས་ ཡོངས་ སུ་བསྐོར་བ། སྤྱོད་ ལམ་
ཡོངས་སུ་ཉམས་པ་ཡིན་ཏེ་དེ་ལ་མ་མོས་ཤིང་ཐེ་ཚོམ་དུ་གྱུར་ན། ཐེ་ཚོམ་སྐྱེས་པས་བྱང་ཆུབ་སེམས་
དཔའི་ས་ནས་འཕོས་ཤིང་ངན་སོང་དུ་སྐྱེ་བར་འགྱུར་རོ་ཞེས་གསུངས་སོ། །དེ་ནས་སྒྲིབ་པ་རྣམ་སེལ་
གྱིས་བྱང་ཆུབ་སེམས་དཔའ་ཁྱིམ་པ་དང་། རབ་ཏུ་བྱུང་བ་དང༌། ཁྱེའུ་དང་བུ་མོའི་གཟུགས་སུ་འདུག་པ་
བྱེ་བ་ཁྲག་ཁྲིག་བརྒྱ་སྟོང་དུ་མས་བསྐོར་ནས། ཆོས་སྨྲ་བ་དེ་ལ་མཆོད་པའི་ལས་བྱ་བའི་ཕྱིར་ལྷའི་བདུག་
པ་དང་། གོས་དང་། ཅོད་པན་དང་། ཕྲེང་བ་དང་། སེ་མོ་དོ་དང༌། ལྷའི་མེ་ཏོག་དང་། ཞལ་ཟས་དང་།
ལོངས་སྤྱོད་མང་པོ་ཁྱེར་ནས་མཐར་གྱིས་འཁོར་མོ་འཇིག་གི་གྲོང་ཁྱེར་དུ་ཕྱིན་པར་གྱུར་ཏོ། །དེར་ཕྱིན་
ནས་ཆོས་སྨྲ་བ་དེའི་ཞབས་ལ་ཕྱག་བཙལ་ཏེ། མཆོད་པའི་ཡོ་བྱད་ཐམས་ཅད་ཀྱིས་མཆོད་ནས། ཆོས་སྨྲ་
བ་དེའི་མདུན་དུ་ཐལ་མོ་སྦྱར་ཏེ་དེའི་རྐང་པ་ལ་དམ་དུ་བཟུང་ནས་འདི་སྐད་ཅེས་གསོལ་ཏོ། །བདག་གི་
བླ་མ་ཁྱོད་ནི་དབང་པོ་ཉམས་པ་རྣམས་ཀྱི་མིག་ཏུ་གྱུར་ཅིག །ལམ་སྟོར་བ་རྣམས་ཀྱི་ལམ་མཁན་དུ་གྱུར་
ཅིག །མགོན་མེད་པ་རྣམས་ཀྱི་མགོན་དང་དཔུང་གཉེན་དུ་གྱུར་ཅིག །བདག་ཆོས་ཀྱིས་སྐོམ་པ་ལ་ཆོས་
ཀྱི་བདུད་རྩིས་ངོམས་པར་གྱུར་ཅིག །བདག་བླ་ན་མེད་པའི་བྱང་ཆུབ་ཐོབ་པར་གྱུར་ཅིག །ཆོས་ཀྱི་འཁོར་
ལོ་རྣམ་པ་བཅུ་གཉིས་སུ་བསྐོར་བར་བགྱིའོ། །སེམས་ཅན་འཁོར་བའི་སྡུག་བསྔལ་ལས་ཐར་བར་བགྱིའོ། །
སྔོན་མ་ཐོས་པའི་ཆོས་ཐོས་པར་བགྱིའོ། །འཁོར་བའི་གནས་ངན་ལེན་ལས་ཐར་བར་བགྱིའོ། །བླ་
ཆེན་པོ་ཁྱོད་ཀྱིས་ཡི་གེ་དྲུག་པའི་རིག་སྔགས་བདག་ལ་སྩོལ་ཅིག་ཅེས་གསོལ་བ་དང་། དེ་ནས་ཆོས་སྨྲ་
མ་
པ 37 -



མ་ཎི་བཀའ་འབུམ།
བ་དེས་བཀའ་སྩལ་པ། རིགས་ཀྱི་བུ་རིག་སྔགས་འདི་ནི་ཤིན་ཏུ་དཀོན་པའི་ཚིག་གོ །འདི་ནི་རྡོ་རྗེའི་
ཚིག་གོ །རྡོ་རྗེ་མི་ཕྱེད་པའི་ཚིག་གོ །བླ་ན་མེད་པའི་ཡེ་ཤེས ཀྱི་ཚིག་གོ །(༢༤བ)དུས་གསུམ་གྱི་སངས་
རྒྱས་ཐམས་ཅད་བསྐྱེད་པའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་ཚིག་གོ །དེ་བཞིན་གཤེགས་པ་དང༌།
བྱང་ཆུབ་སེམས་དཔའ་དང་དེ་རྣམས་ལ་ཕྱག་འཚལ་བ་དང་། ཡི་གེ་དྲུག་པའི་རིག་སྔགས་འདི་ལ་ཕྱག་
བཙལ་བའི་བསོད་ནམས་ནི། བརྒྱའི་ཆར་ཡང་། སྟོང་གི་ཆར་ཡང་། བྱེ་བ་བརྒྱ་སྟོང་གི་ཆར་ཡང་ཉེ་བར་
མི་འགྲོའོ། །ཅུང་ཟད་ཅིག་བཟླས་བརྗོད་བྱས་ན་མདོ་སྡེ་བཅུ་གཉིས་ཀྱི་དོན་རྟོགས་པར་འགྱུར་རོ། །མདོ་
སྡེ་གཞན་ཐམས་ཅད་ནི་སོག་མའི་ཕུབ་མ་དང་འདྲ། མདོ་སྡེ་འདི་ནི་འབྲས་ཀྱི་སྙིང་པོ་དང་འདྲའོ། །ཆོས་
གཞན་གྱི་རྣལ་འབྱོར་ཐམས་ཅད་ནི་ཕུབ་མ་དང་འདྲའོ། །ཡི་གེ་དྲུག་པའི་རྣལ་འབྱོར་འདི་ནི་རྣལ་འབྱོར་
ཐམས་ཅད་ཀྱི་མཆོག་ཅེས་བྱ་སྟེ་མི་མཉམ་པ་དང་མཉམ་པ་ཞེས་བྱའོ། །རིགས་ཀྱི་བུ་ཡི་གེ་དྲུག་པ་ལན་
ཅིག་བཟླས་པས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། ལ་ལ་ཞིག་གིས་ཡི་གེ་དྲུག་པ་
ཡི་དམ་དུ་བྱེད་ཅིང་འཛིན་པ་དེའི་ལུས་ལ་རེག་ན་དེས་ཀྱང་ཕྱིར་མི་ལྡོག་པ་ཐོབ་པར་འགྱུར་རོ། །ཡི་གེ་
དྲུག་པའི་མིང་ལན་ཅིག་བཟུང་ན། དེ་བཞིན་གཤེགས་པ་ཐམས་ཅད་ལ་མཆོད་པ་དང་མཉེས་པ་བྱས་
པར་འགྱུར་རོ། །ཡོན་ཏན་མང་དུ་བཤད་ཀྱང་མི་དགོས་ཀྱི་བརྗོད་ཀྱིས་མི་ལང་ངོ༌། །དེ་ནས་བྱང་ཆུབ་
སེམས་དཔའ་སྒྲིབ་པ་རྣམ་པར་སེལ་བ་དེས། ཆོས་སྨྲ་བ་དེ་ལ་འདི་སྐད་ཅེས་གསོལ་ཏོ། །ཡི་གེ་དྲུག་
པའི་རིག་སྔགས་བདག་ལ་བཤད་དུ་གསོལ་ཞེས་སྨྲས་པ་དང༌། ཆོས་ཀྱི་མཁན་པོ་དེ་བསམ་ཞིང་འདུག་
པ་དང༌། ནམ་མཁའ་ནས་རིག་སྔགས་ཀྱི་རྒྱལ་མོ་བྱིན་ཅིག་ཅེས་བྱ་བའི་སྒྲ་བྱུང་ངོ་། །དེ་ནས་ཆོས་སྨྲ་བ་
དེས་ན་མཁའ་ལ་བལྟས་པ་དང༌། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་
ནམ་མཁའ་ལ་བཞུགས་པ་མཐོང་ངོ༌། །དེ་ནས་ཆོས་སྨྲ་བ་དེས། འཕགས་པ་སྤྱན་རས་གཟིགས་དབང་
ཕྱུག་གིས་ཡི་གེ་དྲུག་པ་སྦྱིན་པར་གནང་ངོ་ཞེས་སྨྲས་(༢༥ན)པ་དང་། སྒྲིབ་པ་རྣམ་སེལ་གུས་ཤིང་མོས་
ནས་ཞབས་སྤྱི་བོར་བླངས་སོ། །ཨོཾ་མ་ཎི་པདྨེ་ཧཱུྃ། ཞེས་པའི་རིག་སྔགས་ཀྱི་རྒྱལ་མོ་ཡི་གེ་དྲུག་མ་འདི་
བྱང་ཆུབ་སེམས་དཔའ་སྒྲིབ་པ་རྣམ་པར་སེལ་བ་ལ་བྱིན་ནོ། །བྱིན་མ་ཐག་ཏུ་ས་རྣམ་པ་དྲུག་ཏུ་གཡོས་
:38 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
སོ། །གཡོས་མ་ཐག་ཏུ་ཏིང་ངེ་འཛིན་འདི་དག་ཐོབ་སྟེ། མི་ཟད་པའི་ཆོས་ཉིད་ཅེས་བྱ་བའི་ཏིང་ངེ་འཛིན་
དང་། ཚད་མེད་པ་ཞེས་བྱ་བའི་ཏིང་ངེ་འཛིན་དང༌། རྣལ་འབྱོར་སྤྱོད་པའི་ཏིང་ངེ་འཛིན་དང་། ཐར་པ་ལ་
ཞུགས་པ་ཞེས་བྱ་བའི་ཏིང་ངེ་འཛིན་དང༌། ཐམས་ཅད་རྣམ་པར་འབྱེད་པ་ཞེས་བྱ་བའི་ཏིང་ངེ་འཛིན་དང༌།
བཀོད་པའི་རྒྱལ་པོའི་ཏིང་ངེ་འཛིན་དང་། ཆོས་འཛིན་པའི་ཏིང་ངེ་འཛིན་ཐོབ་པར་གྱུར་ཏོ། །དེ་ནས་བྱང་
ཆུབ་སེམས་དཔའ་སྒྲིབ་པ་རྣམ་པར་སེལ་བས་གླིང་བཞི་རིན་པོ་ཆེ་སྣ་བདུན་གྱིས་བཀང་ནས་ཡོན་དུ་
འབུལ་བར་བརྩམ་མོ། །ཆོས་སྨྲ་བ་དེས་རིགས་ཀྱི་བུ་ཁྱོད་ཀྱི་དེས་ཡི་གེ་གཅིག་གི་ཡོན་ཡང་མི་འོང་ན་ཡི་
གེ་དྲུག་པའི་ཡོན་དུ་ལྟ་ཅི་སྨོས། རིགས་ཀྱི་བུ་ཁྱོད་ལས་ལེན་པ་ནི་མ་ཡིན་ནོ། །རིགས་ཀྱི་བུ་ཁྱོད་ནི་བྱང་
ཆུབ་སེམས་དཔའ་འཕགས་པ་ཡིན་ཏེ་ངས་འདུལ་བ་ཡིན་ནོ་ཞེས་སྨྲས་པ་དང༌། ཆོས་སྨྲ་བ་དེ་ལ་སྒྲིབ་པ་
རྣམ་སེལ་གྱིས་མུ་ཏིག་གི་ཕྲེང་བ་རིན་བརྒྱ་སྟོང་རི་བ་ཅིག་ཕུལ་ལོ། །རིགས་ཀྱི་བུ་ཁྱོད་ངའི་ཚིག་ལ་ཉོན་
ལ་ཕྲེང་བ་འདི་བཅོམ་ལྡན་འདས་ཤཱཀྱ་ཐུབ་པ་ལ་ཕུལ་ཅིག་ཅེས་གསུངས་སོ། །དེ་ནས་བྱང་ཆུབ་སེམས་
དཔའ་སྒྲིབ་པ་རྣམ་སེལ་གྱིས་མཁན་པོ་དེའི་རྐང་པ་ལ་མགོ་བོས་ཕྱག་བཙལ་ནས། ཆོས་རྙེད་པ་ལ་དགའ་
ཞིང་བསམ་པ་ཡོངས་སུ་རྫོགས་ནས། ཛེ་ཏཱའི་ཚལ་གྱི་གཙུག་ལག་ཁང་དུ་ཕྱིན་པ་དང་། བཅོམ་ལྡན་
འདས་ཤཱཀྱ་ཐུབ་པའི་ཞབས་ལ་མགོ་བོས་ཕྱག་བཙལ་ཏེ་མུ་ཏིག་གི་ཕྲེང་བ་ཕུལ་ནས། འདི་ནི་ཆོས་སྨྲ་
བའི་མཁན་པོས་བསྐུར་རོ་ཞེས་སྨྲས་ནས་ཕྱོགས་གཅིག་ཏུ་འཁོད་དོ། །དེ་ནས་བཅོམ་ལྡན་འདས་ཀྱིས་
འདི་སྐད་ཅེས་བཀའ་སྩལ་ཏོ། །རིགས་ (༢༥བ)ཀྱི་བུ་ཁྱོད་ཀྱིས་དོན་ཆེན་པོ་གྲུབ་བམ། རྙེད་པ་ཆེན་པོ་
རྙེད་དམ། དེ་སྐད་ཅེས་བཀའ་སྩལ་བ་དང༌། སྒྲིབ་པ་རྣམ་པར་སེལ་གྱིས་གསོལ་པ། བདག་གི་བསམ་པ་
གྲུབ་བོ། །རྙེད་པ་ལེགས་པར་རྙེད་དོ། །རིག་སྔགས་ཀྱི་རྒྱལ་མོ་ཡི་གེ་དྲུག་པ་ཐོས་སོ། །བཅོམ་ལྡན་འདས་
ཀྱིས་བཀའ་སྩལ་པ། རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ཐོས་པ་ལེགས་སོ། །ངས་ཀྱང་
བྱིན་གྱིས་བརླབ་པར་བྱའོ་ཞེས་གསུངས་པ་དང་། དེའི་ཚེ་ས་
སངས་རྒྱས་བྱེ་བ་ཕྲག་བདུན་ཅུ་རྩ་བདུན་གྱིས་
མདུན་གྱི་ནམ་མཁའ་ལས་མགྲིན་གཅིག་ཏུ་ཡི་གེ་དྲུག་པའི་རིག་སྔགས་འདི་གསུངས་སོ། །ཨོཾ་མ་ཎི་པདྨེ་
ཧཱུྃ། དེའི་ཚེ་བྱང་ཆུབ་སེམས་དཔའ་དྲུག་ཁྲིས་རྡོ་རྗེ་ལྟ་བུའི་ཏིང་ངེ་འཛིན་ཐོབ་བོ། །ལྷ་དང་མི་འབུམ་ཕྲག་
- 39 -



པ་
མ་ཎི་བཀའ་འབུམ།
མང་པོའི་སྒྲིབ་པ་བྱང་ནས་མི་སྐྱེ་བའི་ཆོས་ལ་བཟོད་པ་ཐོབ་བོ། །དེ་ནས་དེ་བཞིན་གཤེགས་པ་དགྲ་བཅོམ་
ང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས། བྱང་ཆུབ་སེམས་དཔའ་སྒྲིབ་པ་རྣམ་པར་སེལ་
བ་ལ་བྱ་ཀ་ལ་པིང་ཀའི་སྐད་ཀྱིས་བཀའ་སྩལ་པ། ཨོཾ་མ་ཎི་པདྨེ་ཧཱུཾ། རིགས་ཀྱི་བུ་ཡི་གེ་དྲུག་པའི་རིག་
སྔགས་འདི་ནི། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་སྙིང་པོའོ། །སྤྱན་རས་གཟིགས་
ཀྱི་དབང་པོའི་བསོད་ནམས་ཀྱི་ཚོགས་ནི་འདི་ལྟ་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་སྙེད་ལ། དུས་བསྐལ་པར་ལྷའི་ན་བཟའ་དང་། བཤོས་དང་།
མལ་སྟན་དང་། ན་བའི་རྐྱེན་སྨན་དང༌། ཡོ་བྱད་ཐམས་ཅད་ཀྱིས་བསྙེན་བཀུར་བྱས་ན་བསོད་ནམས་
འཕེལ་ཞིང་རྒྱས་པར་འགྱུར་ཏེ་དེ་བས་ཀྱང་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་
དབང་ཕྱུག་ལ་མཆོད་པའི་བ་སྤུའི་རྩེ་ན་གནས་སོ། །ཨོཾ་མ་ཎི་པདྨེ་ཧཱུཾ། རིགས་ཀྱི་བུ་འདི་ལྟ་སྟེ་དཔེར་ན། རྒྱ་
མཚོའི་མཆིང་རྣམ་ཟབས་སུ་དཔག་(༢༦ན)ཚད་བརྒྱད་ཁྲི་བཞི་སྟོང་པ། ཞེང་དུ་ཚད་དཔག་ཏུ་མེད་པ་ནི་
ཆུ་ཐིགས་པ་རེ་རེ་ནས་བགྲང་བར་ནུས་ཀྱི། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་
ཡོན་ཏན་དང་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་ཧཱུྃ། རིགས་ཀྱི་བུ་འདི་ལྟ་སྟེ་
དཔེར་ན། གླིང་ཆེན་པོ་བཞི་ལ་གནས་པའི་སེང་གེ་དང་། སྟག་དང་། གཟིག་དང་། དྲེད་དང་། གཅན་
གཟན་སྣ་ཚོགས་དང་། ཁྲི་སྙན་ས་ལེ་ལ་སོགས་པའི་རི་དྭགས་སྣ་ཚོགས་དང་། བ་ལང་དང་། རྟ་བོང་
དང༌། མ་ཧེ་དང༌། རྐང་བཞི་པ་ཐམས་ཅད་ཀྱི་སྤུ་རེ་རེ་ནས་བགྲང་བར་ནུས་ཀྱི། བྱང་ཆུབ་སེམས་
དཔའ་སྤྱན་རས་གཟིགས་ཀྱི་ཡོན་ཏན་དང་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི
པདྨེ་ཧཱུྃ། རིགས་ཀྱི་བུ་འདི་ལྟ་སྟེ་དཔེར་ན། གླིང་བཞི་རི་རབ་དང་བཅས་པའི་རྡུལ་ཕྲ་རབ་སྙེད་ཀྱི། དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་སྐུ་ལྷའི་གསེར་རིན་
པོ་ཆེ་ལས་བྱས་ཏེ། ཉིན་རེ་བཞིན་དུ་རིང་བསྲེལ་གྱི་མཆོད་རྟེན་དུ་བཞུགས་སུ་གསོལ་ནས་མཆོད་པ་བྱེད་
ན་བསོད་ནམས་ཀྱི་ཕུང་པོའི་ཚད་ནི་བགྲང་བར་ནུས་ཀྱི། བྱང་ཆུབ་སེམས་དཔའ་སྤྱན་རས་གཟིགས་
དབང་ཕྱུག་ལ་མཆོད་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་ཧཱུཾ། རིགས་ཀྱི་
- 40 -



་རས་
ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
བུ་འདི་ལྟ་སྟེ་དཔེར་ན། ཤིང་ཤིར་ཤུའི་ལོ་མ་ནི་ངས་བགྲང་བར་ནུས་ཀྱི། བྱང་ཆུབ་སེམས་དཔའ་སྤྱན་རས་
གཟིགས་ཀྱི་ཡོན་ཏན་ནི་བགྲང་བར་མི་ནུས་སོ། །ཨོཾ་མ་ཎི་པདྨེ་ཧཱུཾ། རིགས་ཀྱི་བུ་འདི་ལྟ་སྟེ་དཔེར་ན།
གླིང་བཞི་ན་གནས་པའི་སྐྱེས་པ་དང་། བུད་མེད་དང་། ཁྱེའུ་དང་
། བུ་མོ་ཐམས་ཅད་རྒྱུན་དུ་ཞུགས་པའི་
འབྲས་བུ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པ་དང་། རང་བྱང་ཆུབ་ལ་
བཀོད་པ་དེ་དག་གི་བསོད་ནམས་ཀྱི་ཕུང་པོ་དང༌། བྱང་ཆུབ་སེམས་དཔའ་སྤྱན་རས་གཟིགས་དབང་
ཕྱུག་གི་བ་སྤུའི་བུ་ག་གཅིག་(༢༦བ)མཆོད་པའི་བསོད་ནམས་ཀྱི་ཕུང་པོ་མཉམ་མོ། །དེ་ནས་བྱང་ཆུབ་
སེམས་དཔའ་ལག་ན་རིན་ཆེན་གྱིས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
བདག་གིས་ བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་ཀྱི་བསོད་
ནམས་ཀྱི་ཕུང་པོ་དེ་འདྲ་བ་དེ་ལྟ་བུ། དེ་བཞིན་གཤེགས་པ་གང་ལ་ཡང་མ་མཐོང་མ་ཐོས་ན། བྱང་ཆུབ་
སེམས་དཔར་གྱུར་པ་ལྟ་ཅི་སྨོས། བཅོམ་ལྡན་འདས་ཀྱིས་བཀའ་བསྩལ་པ། རིགས་ཀྱི་བུ་མིར་གྱུར་
པ་ཐམས་ཅད་ང་དང་འདྲ་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་སུ་གྱུར་ལ། དེ་དག་ཐམས་ཅད་གནས་གཅིག་ཏུ་བཞུགས་ཤིང༌། ན་བཟའ་དང༌། བཤོས་དང་། མལ་
སྟན་དང༌། ན་བའི་རྐྱེན་སྨན་དང་། ཡོ་བྱད་རྣམས་ཀྱིས་བསྐལ་པར་མཆོད་པ་བྱས་ཀྱང་། དེ་དག་གིས་བྱང་
ཆུབ་སེམས་དཔའ་སྤྱན་རིས་གཟིགས་ཀྱི་བསོད་ནམས་ཀྱི་ཕུང་པོ་བགྲང་བར་མི་ནུས་ན། རིགས་ཀྱི་བུ་
ང་གཅིག་པུ་འཇིག་རྟེན་གྱི་ཁམས་འདི་ན་གནས་པ་ལྟ་ཅི་སྨོས། གང་འཇིག་རྟེན་གྱི་ཁམས་འདི་ན་སྤྱན་
རས་གཟིགས་ཀྱི་མིང་དྲན་པ་དེ་དག་ནི་བདེ་བ་དང་ལྡན། སྡུག་བསྔལ་དང་བྲལ་བར་གྱུར་པ་ཡིན་ནོ། །དེ་
དག་ནི་རྒས་པ་དང་། ན་བ་དང་། འཆི་བ་དང་། སྡུག་བསྔལ་ལས་ཡོངས་སུ་ཐར་པ་ཡིན་ནོ། །དེ་དག་ནི་བྱ་
ངང་པའི་རྒྱལ་པོ་མགྱོགས་པར་འགྲོ་བ་བཞིན་དུ། རྒྱལ་བའི་སྲས་པོ་བདེ་བ་ཅན་གྱི་འཇིག་རྟེན་གྱི་ཁམས་
སུ་དེ་བཞིན་གཤེགས་པ་སྣང་བ་མཐའ་ཡས་ལ་ཆོས་ཉན་དུ་འགྲོའོ། །ཆོས་ཐོས་ནས་ཀྱང་དེ་དག་གི་
ལུས་ལ་འཁོར་བའི་སྡུག་བསྔལ་འདོད་ཆགས་དང༌། ཞེ་སྡང་དང་། གཏི་མུག་མི་འབྱུང་། རྒས་པ་དང་
།
ན་བ་དང་། འཆི་བ་མི་འབྱུང༌། དེ་དག་གི་ལུས་ལ་གྲང་བ་དང་བཀྲེས་པ་མི་འབྱུང་
། མངལ་ན་གནས་པ་
- 41 -



མ་ཎི་བཀའ་འབུམ།
དང་སྐྱེ་བར་མི་འགྱུར་ཏེ། ཆོས་ཀྱི་རོས་བསྐྱོད་ནས་དེ་ཉིད་དུ་( ༢༧ན)པདྨའི་ནང་ནས་སྐྱེ་བར་འགྱུར། བྱང་
ཆུབ་སེམས་དཔའ་སྤྱན་རས་གཟིགས་ཀྱི་དབང་པོས་ཡི་དམ་བརྟན་པོ་ཡོངས་སུ་རྫོགས་པ་དང་། སེམས་
ཅན་ཐར་པ་ལ་མ་བཞག་གི་བར་དུ་འཇིག་རྟེན་གྱི་ཁམས་དེ་ན་རྟག་ཏུ་འཛིན་ཞིང་གནས་སོ། །ཨོཾ་མ་ཎི་
པདྨེ་ཧཱུཾ། དེ་ནས་སྒྲིབ་པ་རྣམ་པར་སེལ་བས་གསོལ་པ། བཅོམ་ལྡན་འདས་ཐེག་པ་ཆེན་པོའི་མདོ་ཟ་མ་
ཏོག་བཀོད་པ་བཤད་དུ་གསོལ། བདག་ཅག་ཆོས་ཀྱིས་ངོམས་ཤིང་དགའ་བར་བགྱིད་དོ། །བཅོམ་ལྡན་
འདས་ཀྱིས་བཀའ་སྩལ་པ། རིགས་ཀྱི་བུ་གང་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་འཕགས་
པ་ཟ་མ་ཏོག་བཀོད་པ་འདིའི་ཡི་གེ་གཅིག་གམ་ཚིགས་སུ་བཅད་པ་གཅིག་ཉན་པ་དང༌། འཛིན་པ་དང་།
འཆང་བ་དང་། ཀློག་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་ཡིད་ལ་བྱེད་པའི་བསོད་ནམས་
ཀྱི་ཕུང་པོ་དེའི་གྲངས་དང་ཚད་གཟུང་བར་མི་ནུས་སོ། །དཔེར་ན་ས་གཞི་རྡུལ་ཕྲ་རབ་ཏུ་བསིལ་བའི་
ཚད་ནི་བཟུང་བར་ནུས་ཀྱི། ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པའི་བསོད་
ནམས་ནི་བགྲང་བར་མི་ནུས་སོ། །དཔེར་ན་རྒྱ་མཚོའི་མཆིང་རྣམ་ནི་ངས་ཐིགས་པ་རེ་རེ་ནས་བགྲང་
བར་ནུས་ཀྱི། མདོ་སྡེ་ཟ་མ་ཏོག་བཀོད་པའི་ཚིགས་སུ་བཅད་པ་གཅིག་གི་བསོད་ནམས་ཀྱི་ཚད་ནི་
བགྲང་བར་མི་ནུས་སོ། །དཔེར་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་ པའི་
སངས་རྒྱས་གངྒཱའི་ཀླུང་གི་བྱེ་མ་སྙེད་ཕྲག་བཅུ་ལ། གནས་གཅིག་ཏུ་བསྐལ་པ་བཅུ་གཉིས་སུ་ན་བཟའ་
དང་
། བཤོས་དང་། མལ་སྟན་དང་། ན་བའི་རྐྱེན་སྨན་དང་། ཡོ་བྱད་དག་གིས་བཀུར་སྟི་བྱས་པའི་བསོད་
ནམས་ཀྱི་ཕུང་པོ་དེ་བས། མདོ་སྡེ་ཟ་མ་ཏོག་བཀོད་པ་ལ་མཆོད་པ་བྱས་པ་བསོད་ནམས་ཆེའོ། །དཔེར་ན་
གླིང་བཞིའི་ཁྱིམ་རེ་རེ་ནས་ལྷའི་གསེར་ལས་བྱས་པའི་རིན་པོ་ཆེའི་གཙུག་ལག་ཁང་བརྩིགས་ནས། དེ་
དག་ཏུ་མཆོད་ (༢༧བ)རྟེན་སྟོང་བྱས། དེ་རེ་རེ་ལ་ཡང་རིང་བསྲེལ་རེ་རེ་བཅུག་སྟེ་མཆོད་པ་བྱས་པའི་
བསོད་ནམས་ཀྱི་ཕུང་པོ་དེ་བས་ཀྱང་། མདོ་སྡེ་ཟ་མ་ཏོག་བྲིས་པ་བསོད་ནམས་ཆེའོ། །ཆུ་བོ་ཆེན་པོ་ལྔ་
བརྒྱ་རྒྱ་མཚོའི་མཆིང་རྣམ་དུ་འབབ་པ་འཕེལ་བ་ལྟར། མདོ་སྡེ་ཟ་མ་ཏོག་བཀླགས་པའི་བསོད་ནམས་ནི་
དེ་བཞིན་དུ་འཕེལ་ལོ། །དཔེར་ན་རྒྱ་མཚོའི་མཆིང་རྣམ་གྱི་འགྲམ་གྱི་བྱེ་མ་ནི་རེ་རེ་ནས་བགྲང་བར་ནུས་
- 42 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཀྱི། མདོ་སྡེ་ཟ་མ་ཏོག་བཀོད་པའི་བསོད་ནམས་ནི་བགྲང་བར་མི་ནུས་སོ། །དཔེར་ན་གླིང་བཞི་ན་གནས་
པའི་སྐྱེས་པ་དང་། བུད་མེད་དང་། ཁྱེའུ་དང་། བུ་མོ་དང༌། དེ་དག་ཐམས་ཅད་ཡི་གེ་པར་གྱུར་ལ། ས་
གཞི་གྲོ་གའམ་ཤོག་བུར་བྱས། རྩི་ཤིང་ལ་མྱུ་གུ་བྱས། རྒྱ་མཚོ་ལ་སྣག་ཚ་བྱས་ནས། མཐའ་ཡས་མུ་མེད་
པའི་ཡི་གེར་བྲིས་ཀྱང་། དེ་དག་གི་བསོད་ནམས་ཀྱི་ཕུང་པོའི་ཚད་ནི་བཟུང་བར་ནུས་ཀྱི། མདོ་སྡེ་ཟ་མ་
ཏོག་བཀོད་པ་འདི་ཡི་གེར་བྲིས་པའི་བསོད་ནམས་ཀྱི་ཚད་ནི་གཟུང་བར་མི་ནུས་སོ། །དཔེར་ན་ཡི་གེ་པ་
དེ་དག་ཐམས་ཅད་ས་བཅུ་པའི་བྱང་ཆུབ་སེམས་དཔར་གྱུར་ལ། དེ་རྣམས་ལ་མཆོད་པའི་བསོད་ནམས་
ཀྱི་ཚད་ནི་བགྲང་བར་ནུས་ཏེ། མདོ་སྡེ་ཟ་མ་ཏོག་བཀོད་པ་འདི་ལན་ཅིག་བཀླགས་པའི་བསོད་ནམས་
ཀྱི་ཚད་ནི་བགྲང་བར་མི་ནུས་སོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་རྣམ་
པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་ཐེག་པ་ཆེན་པོའི་མདོ་ཟ་མ་ཏོག་
བཀོད་པ་འདི་དེ་ལྟར་ཕན་ཡོན་དང་ཡོན་ཏན་ཆེ་བ་ཇི་ལྟར་ལགས། བཅོམ་ལྡན་འདས་ཀྱིས་བཀའ་སྩལ་
པ། རིགས་ཀྱི་བུ། ཨོཾ་མ་ཎི་པདྨེ་ཧཱུཾ། ཡི་གེ་དྲུག་པའི་རིག་སྔགས་འདི་ནི། བྱང་ཆུབ་སེམས་དཔའ་སེམས་
དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་ཐུགས་ཀྱི་ཡང་སྙིང་ལགས་ཏེ། ཡི་གེ་དྲུག་
པའི་རིག་སྔགས་ཆེན་པོ་འདི་འཛབ་ཏུ་བགྱིད་པ་དང་། ཉན་པ་དང་། (༢༨ན)སེམས་པ་དང་། བསམ་པ་
ལྷག་པས་འཛིན་པ་དེ་དག་ནི་བསོད་ནམས་དང་ལྡན་པ་ལགས་སོ། །ཡི་གེ་དྲུག་པའི་རིག་སྔགས་འདི་
འཛིན་དུ་འཇུག་ པ་དེ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་འཛིན་དུ་འཇུག་པར་འགྱུར་རོ། །དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྡུལ་ཕྲ་རབ་ཀྱི་གྲངས་དང་མཉམ་པ་
ལྷའི་གསེར་རིན་པོ་ཆེ་ལས་བྱེད་ཅིང་བྱས་པ། རིང་བསྲེལ་གྱི་སྙིང་པོ་ཅན་གྱི་མཆོད་རྟེན་བྱེད་དུ་བཅུག་
སྟེ། དེའི་རྣམ་པར་སྨིན་པའི་ བསོད་ནམས་ཆེ་སྟེ། དེ་བས་ཀྱང་ཡི་གེ་དྲུག་པའི་རིག་སྔགས་ཆེན་མོ་འདི་
བསོད་ནམས་ཆེའོ། །ཡི་གེ་དྲུག་པའི་རིག་སྔགས་འདི་ལན་ཅིག་བྲིས་པའི་རྣམ་པར་སྨིན་པའི་ཡོན་ཏན་
བསམ་གྱིས་མི་ཁྱབ་བོ། །ཡི་གེ་དྲུག་པའི་རིག་སྔགས་འདི་བློ་བའི་མི་དེས་ནི་ཡོན་ཏན་བསམ་གྱིས་མི་
ཁྱབ་པ་ཐོབ་པར་འགྱུར་རོ། །རིགས་ཀྱི་བུ་ཐེག་པ་ཆེན་པོའི་མདོའི་རྒྱལ་པོ་ཟ་མ་ཏོག་བཀོད་པ་འདིས་
- 43 -



མ་ཎི་བཀའ་འབུམ།
སྡིག་པ་ཐམས་ཅད་སྲེག་པར་བྱེད་དོ། །གང་ཐེག་པ་ཆེན་པོའི་མདོ་སྡེའི་རྒྱལ་པོ་འདི་ཐོས་པའི་སེམས་
ཅན་དེ་དག་ནི་བདེ་བ་དང་ལྡན་པ་ཡིན་ཏེ། རིགས་ཀྱི་བུ་དེ་དག་ནི་སོ་སོ་སྐྱེ་བོ་མ་ཡིན་པར་རིག་པར་
བྱའོ། ཁྱོད་ཀྱིས་ཀྱང་ཐེག་པ་ཆེན་པོའི་མདོའི་རྒྱལ་པོ་འདི་ཐོས་ཏེ། ཁྱོད་སླར་འཁོར་བར་མི་འཁོར་བར་
འགྱུར་རོ། །སླར་སྐྱེ་བ་དང་། རྒ་བ་དང་། ན་བ་དང་། འཆི་བ་མི་མཐོང་བར་འགྱུར་རོ། །དགའ་ཞིང་འདོད་
པ་དང་མི་འབྲལ། མི་དགའ་ཞིང་མི་འདོད་པ་དང་ཕྲད་པར་མི་འགྱུར་ཏེ། བྱང་ཆུབ་སེམས་དཔའ་སེམས་
དཔའ་ཆེན་པོ་ཕྱིར་མི་ལྡོག་པ་དང་འདྲ་བར་བལྟའོ། །དེ་དག་འཆི་བའི་ཚེ་དེ་བཞིན་གཤེགས་པ་བཅུ་
གཉིས་བྱོན་ཏེ། རིགས་ཀྱི་བུ་མ་འཇིགས་ཤིག །མ་འཇིགས་ཤིག །རིགས་ཀྱི་བུ་བདེ་བ་ཅན་གྱི་འཇིག་རྟེན་
གྱི་ཁམས་སུ་སོང་སྟེ། དེ་བཞིན་གཤེགས་པ་སྣང་བ་མཐའ་ཡས་ལ་དམ་པའི་ཆོས་ཐོས་པར་འགྱུར་རོ་
ཞེས་དབུགས་འབྱིན་པར་མཛད་དེ། རིགས་ཀྱི་བུ་དེ་( ༢༨བ)ལྟར་སེམས་ཅན་དེ་དག་བདེ་བར་འཆི་བར་
འགྱུར་རོ། །བཅོམ་ལྡན་འདས་ཀྱིས་བྱང་ཆུབ་སེམས་དཔའ་སྒྲིབ་པ་རྣམ་པར་སེལ་བ་ལ་བཀའ་སྩལ་པ།
རིགས་ཀྱི་བུ་འདི་ལྟ་སྟེ་དཔེར་ན། ཤེས་རབ་ཀྱི་ཕ་རོལ་ཏུ་ཕྱིན་མ་ནི། དེ་བཞིན་གཤེགས་པ་ཐམས་ཅང་
བསྐྱེད་པར་གྲགས་ཏེ། དེ་ཡང་ཐལ་མོ་སྦྱར་ནས་ཡི་གེ་དྲུག་པའི་རིག་སྔགས་ ཀྱི་རྒྱལ་མོ་འདི་ལ་ཕྱག་
འཚལ་ལོ། །ཡི་གེ་དྲུག་པའི་རིག་སྔགས་འདི་ཅུང་ཟད་བཟླས་པས་ཀྱང་ཐེག་པ་ཆེན་པོའི་མདོ་རྣམ་པ་
མང་པོའི་ཞི་བ་དང་ཐར་བ་ཐོབ་པར་འགྱུར་རོ། །རྣལ་འབྱོར་གཞན་རྣམས་ནི་འབྲས་ཀྱི་ཕུབ་མ་དང་
འདྲའོ། །རྣལ་འབྱོར་ཐམས་ཅད་ཀྱི་ནང་ནས་ཡི་གེ་དྲུག་པའི་རིག་སྔགས་ཀྱི་རྒྱལ་མོ་འདི་ནི་འབྲས་ཀྱི་
སྙིང་པོ་ལྟར་གྱུར་པའོ། །རིགས་ཀྱི་བུ་སྦྱིན་པའི་ཕ་རོལ་ཏུ་ཕྱིན་པ་དང༌། ཚུལ་ཁྲིམས་ཀྱི་ཕ་རོལ་ཏུ་ཕྱིན་
པ་དང༌། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་
ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར། ཡི་གེ་དྲུག་པའི་རིག་
སྔགས། ཨོཾ་མ་ཎི་པདྨེ་ཧཱུྃ། ཞེས་པ་ལན་ཅིག་བཟླས་པས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་
འགྱུར་རོ། །ལ་ལ་ཞིག་གིས་ཡི་གེ་དྲུག་པ་བྲིས་པ་ལ་
ལ་ལག་པ པས་རེག་པ་དེ་དག་ཀྱང་ཕྱིར་མི་ལྡོག་པར་
འགྱུར་རོ། །ཡི་གེ་དྲུག་པའི་གཟུངས་སྔགས་འདི་ལན་ཅིག་བཟུང་ན། དེ་བཞིན་གཤེགས་པ་ཐམས་ཅང་
-44 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ལ་ན་བཟའ་དང་། བཤོས་དང་། མལ་སྟན་དང་། ན་བའི་རྐྱེན་སྨན་དང་། ཡོ་བྱད་ཐམས་ཅད་ཀྱིས་བཀུར་
སྟི་བྱས་པར་འགྱུར་རོ། །མདོ་སྡེ་ཟ་མ་ཏོག་བཀོད་པ་འདིའི་མིང་ཐོས་པ་ཙམ་གྱིས་དེ་དག་གི་སྔོན་གྱི་
སྡིག་པ་དང་སྒྲིབ་པ་མེད་པར་འགྱུར་རོ། །གང་དག་ཕ་རོལ་གྱི་བུད་མེད་ལ་ཆགས་པས་འདོད་ལོག་སྤྱོད་
པ་དང་། སྲོག་གཅོད་པའི་ལས་བྱས་པ་དང་།ཕ་མ་བསད་པ་དང་། དགྲ་བཅོམ་པ་བསད་པ་དང་། མཆོད་
རྟེན་བཤིག་པ་དང་། གཙུག་ ལག་ཁང་བཤིག་པ་དང་། (༢༩ན)དེ་བཞིན་གཤེགས་པའི་སྐུ་ལ་ངན་
སེམས་ཀྱི་ཁྲག་ཕྱུང་བ་དང༌། མཚམས་མེད་པའི་ལས་ཀྱི་སྒྲིབ་པ་ཐམས་ཅད་ཀྱང་ཟ་མ་ཏོག་བཀོད་པའི་
ཡི་གེ་དྲུག་པ་འདིས་དག་པར་བྱེད་དོ། །ཨོཾ་མ་ཎི་པདྨེ་ཧཱུཾ། ཡང་མདོ་སྡེ་འདི་ནི་མེ་ཆེན་པོ་དང་འདྲ་སྟེ་སྡིག
པ་ཐམས་ཅད་སྲེག་པར་བྱེད་དོ། །ཆུ་ཆེན་པོ་དང་འདྲ་སྟེ་སྡིག་པ་ཐམས་ཅད་འཁྲུད་པར་བྱེད་དོ། །རླུང་
ཆེན་པོ་དང་འདྲ་སྟེ་སྡིག་པ་ཐམས་ཅད་འཐོར་པར་བྱེད་དོ། །མདོ་སྡེ་ཟ་མ་ཏོག་ཐོས་པའི་སེམས་ཅན་དེ་
དག་ཐམས་ཅད་བདེ་བ་དང་ལྡན་ནོ། །སླར་འཁོར་བར་མི་སྐྱེ་ཞིང་། སྐྱེ་བ་དང༌། རྒ་བ་དང་། ན་བ་དང༌།
འཆི་བ་མི་མཐོང་ངོ་། །དགའ་ཞིང་འདོད་པ་དང་མི་འབྲལ། མི་དགའ་ཞིང་མི་འདོད་པ་དང་ཕྲད་པར་མི་
འགྱུར་རོ། །བདེ་བ་ཅན་གྱི་འཇིག་རྟེན་དུ་པདྨ་ལས་སྐྱེས་ནས། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་སྣང་བ་
ང་བ་མཐའ་ཡས་ལ་ཆོས་ཉན་པར་འགྱུར་རོ་ཞེས་གསུངས་
སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག །
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་སོང་ངོ༌། །བྱང་ཆུབ་སེམས་
དཔའ་སྒྲིབ་པ་རྣམ་པར་སེལ་བ་ཡང་ཅང་མི་སྨྲ་བར་འདུག་གོ །དེ་རྣམས་ནི་འཕགས་པ་ཟ་མ་ཏོག་བཀོད་
པའི་མདོ་ལས་གསུངས་སོ། །ཡང་དག་པར་རྫོགས་པའི་སངས་རྒྱས་ཀྱི་ཞལ་ནས་གསུངས་པའི་མདོ་
སྡེའི་བྱུང་ཁུངས་ཀྱི་ལེའུ་སྟེ་བཅུ་གཅིག་པའོ།། །།
བ 45 -



མ་ཎི་བཀའ་འབུམ།
བཅུ་གཉིས་པ་མདོ་སྡེའི་བྱུང་ཁུངས་བྱང་ཆུབ་སེམས་དཔའ་
རྣམས་ལ་བཀའ་དྲིན་ཆེ་བའི་ལེའུ།
ཨོཾ་མ་ཎི་པདྨེ་ཧཱུཾ། ད་འདི་ན་མར་ལ། ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས། བྱང་
ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་དབང་ཕྱུག་ལ། མདོ་རྒྱུད་ཉི་ཤུ་རྩ་
གཅིག་བཀའ་སྩལ་ཏེ། གནས་རི་བོ་པོ་ཏ་ལའི་ཁང་པར་འཁོར་གཟུང་འཛིན་གྱི་རྒྱལ་པོ་ལ་སོགས་པ་ལ་
ཕྱག་སྟོང་སྤྱན་སྟོང་གི་མདོ་བཀའ་སྩལ་ཏེ། དེ་ཡང་བསྐལ་པ་དཔག་ཏུ་མེད་པའི་(༢༩བ)སྔོན་རོལ་ནས།
སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་རྒྱལ་པོ་བྱ་བར་སངས་རྒྱས་ཀྱང་། ཐོག་མར་
བྱམས་པ་དང་སྙིང་རྗེ་བསྒྲུབས་པའི་སྨོན་ལམ་གྱིས་འཁོར་བ་མཐའ་མེད་དུ། བྱང་ཆུབ་སེམས་དཔའི་སྤྱོད་
པས་སེམས་ཅན་གྱི་དོན་བྱེད་པར་གསུངས་སོ། །གནས་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་
གྱི་ཀུན་དགའ་ར་བར་པདྨ་ སྙིང་པོའི་མདོ་གསུངས། གནས་འོད་མའི་ཚལ་མཉན་ཡོད་དུ་གདོང་བཅུ་
གཅིག་པའི་མདོ་གསུངས། གནས་རི་བོ་གྲུ་འཛིན་ཤིང་སཱ་ལ་ལྗོན་པའི་དྲུང་དུ་དོན་ཡོད་ཞགས་པའི་མདོ་
གསུངས། གནས་རི་བོ་གྲུ་འཛིན་ཤིང་སཱ་ལ་ཟུང་གཉིས་སུ་པདྨ་མཆོག་གི་མདོ་གསུངས། གནས་རྒྱལ་པོའི་
ཁབ་བྱ་ཀ་ལན་ད་ཀར་དབང་ཕྱུག་འཁོར་ལོའི་མདོ་གསུངས། གནས་མཉན་ཡོད་ཛེ་ཏའི་ཚལ་གྱི་གཙུག་
ལག་ཁང་དུ་ཆོ་ག་སྔགས་ཀྱི་མདོ་གསུངས། ཡང་དེར་ཡིད་བཞིན་ནོར་བུའི་མདོ་གསུངས། གནས་རྒྱལ་
པོའི་ཁབ་བྱ་ཀ་ལན་ད་ཀར་འོད་ཟེར་བཀོད་པའི་མདོ་གསུངས། ཡང་དེར་སྙིང་རྗེ་ཆེན་པོའི་མདོ་གསུངས།
གནས་མཉན་ཡོད་ཨ་མའི་ཚལ་དུ་པདྨ་དཀར་པོའི་མདོ་གསུངས། རྒྱལ་བུ་རྒྱལ་བྱེད་ཀྱི་ཚལ་དུ་པུཎྜ་རཱི་
ཀའི་མདོ་གསུངས། གནས་རྒྱལ་བྱེད་ཚལ་དུ་སྣང་བ་རོལ་པའི་མདོ་གསུངས། ཕོ་བྲང་རི་བོ་ཏ་ལའི་རྩེ་མོར་
མཚན་བརྒྱ་རྩ་བརྒྱད་པའི་མདོ་གསུངས། ཚོང་དཔོན་གྱི་བུ་ནོར་བཟང་ལ་མཚན་རབ་ཡོངས་སུ་བསྟན་
པའི་མདོ་གསུངས། ས་གཞི་སྙིང་པོ་མེ་ཏོག་གིས་བརྒྱན་པའི་གཞལ་ཡས་ཁང་དུ་པདྨ་ཅོད་པན་གྱི་རྒྱུད་
ཁ 46 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གསུངས། གནས་མཉན་ཡོད་དུ་ཡི་གེ་དྲུག་པའི་མདོ་གསུངས། གནས་རི་བོ་པོ་ཏ་ལར་དོན་ཡོད་ཞགས
པ་ཕྱི་མའི་མདོ་གསུངས། གནས་འོག་མིན་ལྟའི་གནས་སུ་པདྨ་རྩེ་མོ་སྔགས་ཀྱི་མདོ་གསུངས། གནས་རི་
བོ་མ་ལ་ཡའི་རྩེ་མོར་ཆུ་ཀླུང་སྣ་ཚོགས་པའི་མདོ་གསུངས། གནས་གཉན་ཡོད་དུ་ཞལ་བཅུ་གཅིག་པའི་
མདོ་གསུངས་སོ། །མདོ་རྒྱུད་ཉི་ཤུ་རྩ་གཅིག་(༣༠ན)པོ་དེ་གནས་མི་མཐུན་པ་དང་མཐུན་པའི་བྱེ་བྲག་ཏུ་
གསུངོས། འཁོར་དགེ་སློང་གི་དགེ་འདུན་དང༌། བྱང་ཆུབ་སེམས་དཔའི་དགེ་འདུན་ལ་སོགས་པ་ཐུན་
མོང་དུ་མཐུན་པ་དང༌། བྱེ་བྲག་གིས་མི་མཐུན་པ་འགའ་ཞིག་གི་དོན་དུ་གསུངས་སོ། །དུས་མི་འདྲ་སྟེ།
བཀའ་འཁོར་ལོ་གསུམ་ཀའི་བར་དུ་གསུངས། དོན་མི་འདྲ་སྟེ་རིག་སྔགས་དང་། གསང་སྔགས་དང་།
གཟུངས་སྔགས་སོ་སོར་གསུངས། ཚིག་མི་འདྲ་སྟེ་མདོ་རྒྱུད་ཉི་ཤུ་རྩ་གཅིག་ཏུ་གསུངས་སོ། །མདོ་སྡེའི་
བྱུང་ཁུངས་བྱང་ཆུབ་སེམས་དཔའ་རྣམས་ལ་བཀའ་དྲིན་ཆེ་བའི་ལེའུ་སྟེ་བཅུ་གཉིས་པའོ།། །།
བཅུ་གསུམ་པ་བཀའ་འཁོར་ལོ་ཐ་མའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་གིས། སངས་རྒྱས་ཤཱཀྱ་ཐུབ་པ་མྱ་ངན་ལས་འདའ་བར་དགོངས་པ་ཡེ་ཤེས་ཀྱི་སྤྱན་གྱིས་
གཟིགས་ནས། གྲོང་ཁྱེར་རྩྭ་མཆོག་ཏུ་ཕྱིན་ཏེ་བཅོམ་ལྡན་འདས་ག་ལ་བ་དེར་འདུག་ནས། བཅོམ་ལྡན་
འདས་ཀྱི་ཞབས་ལ་མགོ་བོས་ཕྱག་བཙལ་ཏེ། བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་
ལྷ་ང་ས་ལ་བཙུགས་ནས་འདི་སྐད་ཅེས་གསོལ་ཏོ། །ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ།
སྐྱེས་བུ་འདུལ་བ། ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སྐུ་ཡོངས་སུ་མྱ་ངན་ལས་མི་
འདའ་བར་གསོལ་བ་འདེབས་སོ། །བྱང་ཕྱོགས་ཁ་བ་ཅན་གྱི་རྒྱལ་ཁམས་ཞབས་ཀྱིས་མ་བཅགས། གསུང་
གིས་མ་བསྐྱངས་ན། འདི་རྣམས་ཀྱི་དོན་དུ་བཞུགས་པར་ཞུའོ་ཞེས་གསོལ་བས། བཅོམ་ལྡན་འདས་ཀྱིས་
བཀའ་སྩལ་པ། ངའི་གདུལ་བྱ་ནི་ཐམས་ཅད་རྫོགས་པ་ཡིན། ད་གདུལ་བྱར་གྱུར་པ་མེད་པས། ལེ་ལོ་
- 47 -



མ་ཎི་བཀའ་འབུམ།
ལོ་
ཅན་ཆོས་ལ་བསྐུལ་བ་དང་། འདུས་བྱས་མི་རྟག་པར་བསྟན་པའི་ཕྱིར་མྱ་ངན་ལས་འདའ་བའི་ཚུལ་
བསྟན་ནོ། །བྱང་ཕྱོགས་ཁ་བ་ཅན་གྱི་རྒྱལ་ཁམས་ནི། ད་ལྟ་དུད་འགྲོའི་རྒྱལ་ཁམས་སུ་སོང་བས། སེམས་
(༣༠བ)ཅན་མིའི་མིང་ཡང་མེད་པ་མུན་པ་མུན་ནག་ཏུ་གྱུར་པ། ཤི་བ་ཐམས་ཅད་ཀྱང་ཡར་ལ་མི་ལྡོག་
པར། མཚོ་ལ་ཁ་བ་བབས་པ་བཞིན་ངན་འགྲོའི་འཇིག་རྟེན་དུ་འགྲོ་བ་ཡིན་པས། མ་འོངས་པའི་དུས་ཕྱི་མ་
ལ་ངའི་བསྟན་པ་མར་འགྲིབ་པའི་དུས་སུ། བྱང་ཆུབ་སེམས་དཔའ་ཁྱོད་ཀྱིས་འདུལ་བར་འགྱུར་གྱིས།
སྔོན་ལ་བྱང་ཆུབ་སེམས་དཔའི་སྤྲུལ་པས་གདུལ་བྱ་མིའི་འགྲོ་བ་བསྐྱེད། དེ་ནས་ཟང་ཟིང་གིས་བསྡུས། དེ་
ནས་ཆོས་ཀྱིས་བསྡུས་ཤིག །འགྲོ་བའི་དོན་དུ་འགྱུར་རོ་ཞེས་བཀའ་སྩལ་ཏོ། །དེ་ནས་སངས་རྒྱས་མྱ་ངན་
ལས་འདའ་བར་དགོངས་ནས། བྲམ་ཟེ་སུ་ཀ་སིད་དྷི་དང་། ཤིང་མཁན་གྱི་བུ་ཙུནྡྲིས་གསོལ་བ་བཏབ་པ།
སངས་རྒྱས་མྱ་ངན་ལས་འདས་ན། སེམས་ཅན་གྱིས་ལས་བྱ་བ་དང་མི་བྱ་བ་མི་ཤེས་པས། མྱ་ངན་ལས་མི་
འདའ་བར་བཞུགས་པར་གསོལ་བ་བཏབ་པས། ལོ་གསུམ་མྱ་ངན་ལས་མི་འདའ་བར་གནང་ནས།
གཉིས་སུ་མྱ་ངན་ལས་འདས་པའི་མདོ་འབུམ་པ་དང་། འདུ་ཤེས་བཅུ་བསྟན་པ་གསུངས། ལོ་གཉིས་ནས་
བདུད་ཀྱི་མྱ་ངན་ལས་འདའ་བར་གསོལ་བ་བཏབ་པ། ཡང་དག་པར་རྫོགས་པའི་སངས་རྒྱས་ཁྱོད་སེམས་
ཅན་དགའ་བར་བྱེད་པ་དེ་བདེན་ནམ་ཞེས་སྨྲས་པས། པ་ལྡན་འདས་ཀྱིས་དེ་ནི་དགའ་བར་བྱེད་དོ་
ཞེས་གསུངས་པས། བདུད་ཀྱིས་སྨྲས་པ། འོ་ན་ང་མྱ་ངན་ལས་འདའ་བར་དགའོ་མྱ་ངན་ལས་འདའ་བར་
ཞུ་ཞེས་ཞུས་པས། ཡང་དག་པར་རྫོགས་པའི་སངས་རྒྱས་ཀྱིས་མྱ་ངན་ལས་འདའ་བར་གནང་ངོ༌། །དེའི་
ཚེ་བྱང་ཆུབ་སེམས་དཔའ་ནམ་མཁའི་སྙིང་པོས་གསོལ་པ། མྱ་ངན་ལས་འདའ་བའི་མདོ་འབུམ་པ་ནི་བློ་
ལ་སྤྱད་པར་བྱར་མི་ནུས། འདུ་ཤེས་བཅུ་བསྟན་པ་ནི། ཐེག་པ་ཐུན་མོང་དུ་འདུག་པས། ཐེག་པ་ཆེན་པོ་ལ་
མོས་པ་རྣམས་ལ་འདའ་ཁ་མའི་ཆོས་ཤིག་ཞུ་བྱས་པས། འོག་མིན་གྱི་གནས་ལྷའི་རྒྱལ་པོའི་ཁང་བཟངས་
སུ་སྤྲུལ་པའི་སྐུ་ཅིག་བྱོན་ནས། བྱང་ཆུབ་སེམས་དཔའ་(༣༡ན)རྣམས་ལ་འདའ་ཀ་ཡེ་ཤེས་བཀའ་སྩལ་
ཏོ། །དེ་ཡང་བཀའ་འཁོར་ལོ་ལྔ་པ་སྟེ། འཁོར་མི་འདྲ་སྟེ་བྱང་ཆུབ་སེམས་དཔའ་ནམ་མཁའི་སྙིང་པོས་
གཙོ་བྱས་པའི་བྱང་ཆུབ་སེམས་དཔའ་དང་། ཐུན་མོང་དུ་འཁོར་རྣམ་བཞི་ལ་གསུངས། གནས་མི་འདྲ་སྟེ་
བཅོམ་
བ 48 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གྲོང་ཁྱེར་རྩྭ་མཆོག་དང་འོག་མིན་གྱི་གནས་སུ་གསུངས། དུས་མི་འདྲ་སྟེ་སངས་རྒྱས་ནས་ལོ་བཞི་བཅུ་ཞེ་
གཉིས་བཞེས་པ་བརྒྱད་ཅུ་པའི་དུས་མྱ་ངན་ལས་འདའ་བའི་ཚུལ་སྟོན་པ་ལ། འཁོར་གྱིས་གསོལ་བ་བཏབ་
པའི་དོན་དུ་གསུངས། བརྗོད་བྱའི་དོན་མི་འདྲ་སྟེ་འཆི་ཁ་མའི་མན་ངག །རྗོད་བྱེད་ཀྱི་ཚིག་མི་འདྲ་སྟེ་མྱ་
ངན་ལས་འདས་པའི་མདོ་འབུམ་པ། འདུ་ཤེས་བཅུ་བསྟན་པ། འདའ་ཀ་ཡེ་ཤེས་བཀའ་སྩལ་ཏོ། །དེ་ལྟར་
འཁོར་ལོ་ལྔ་པ་འདི་བཀའ་ཡང་ཡིན་ལ་འཁོར་ལོ་ཡང་ཡིན་ནོ། །བཀའ་ཡིན་ཏེ་ཁ་ཅིག་ཞལ་ནས་གསུངས་
པའི་བཀའ་ཡིན་ནོ། །བཀའ་ཡིན་ཏེ་ཁ་ཅིག་རྗེས་སུ་གནང་བའི་བཀའ་ཡིན། ཁ་ཅིག་བྱིན་གྱིས་བརླབས་
པའི་བཀའ་ཡིན། འཁོར་ལོ་ཡང་ཡིན་ཏེ། འཕོ་བ་དང་གཅོད་པའི་ཕྱིར་འཁོར་ལོ་ཡིན་ཏེ། བཅོམ་ལྡན་
འདས་ཀྱི་ཐུགས་རྒྱུད་ལས། འཁོར་གྱི་རྒྱུད་ལ་འཕོས་ནས། རྣམ་རྟོག་དང་། ཉོན་མོངས་པ་དང༌། སྒྲིབ་
གཅོད་པའི་འཁོར་ལོ་ཡིན་ནོ། །བཀའ་འཁོར་ལོ་ཐ་མའི་ལེའུ་སྟེ་བཅུ་གསུམ་པའོ།། །།
པ་
བཅུ་བཞི་པ་བཅོམ་ལྡན་འདས་ཉིད་ཀྱིས་རིང་བསྲེལ་བགོས་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་སངས་རྒྱས་སྐུ་ཡོངས་སུ་མྱ་ངན་ལས་འདས་པའི་ཚུལ་སྟོན་པའི་དུས་
དེར་འཁོར་ཉན་ཐོས་ཕལ་ཆེར་སངས་རྒྱས་མྱ་ངན་ལས་འདས་ན་ངེད་ཀྱིས་མི་བཟོད་ཟེར་ནས། སྐུ་སྟོད་
ལ་མེ་འབར་སྐུ་སྨད་ནས་ཆུ་འབྲུག་པའི་ཆོ་འཕྲུལ་བསྟན་ནས་མྱ་ངན་ལས་འདས་སོ། །བྱང་ཆུབ་སེམས་
དཔའ་ཕལ་ཆེར་སངས་རྒྱས་ཀྱི་ཞིང་འཇིག་རྟེན་གྱི་ཁམས་གཞན་དུ་སོང་ངོ༌། །དེའི་ཚེ་འཕགས་པ་འཇམ་
དཔལ་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་(༣༡བ)ལྡན་འདས་ད་ལྟའི་དུས་ན་
ཞལ་ཡང་སངས་རྒྱས་ཉིད་ལ་ལྟ། ཆོས་ཀྱང་སངས་རྒྱས་ཉིད་ལ་ཉན། བསོད་ནམས་ཀྱང་སངས་རྒྱས་ཉིད་
ལ་གསོག །དྲུག་སྡེ་ཡང་སངས་རྒྱས་ཉིད་ཀྱིས་འདུལ། མུ་སྟེགས་ཀྱང་སངས་རྒྱས་ཉིད་ཀྱིས་ཟིལ་གྱིས་
གནོན་པར་བྱེད་ན། ཡང་དག་པར་རྫོགས་པའི་སངས་རྒྱས་མྱ་ངན་ལས་འདས་ན་དེ་རྣམས་སུས་བགྱི་ཞུས་
པས། བཅོམ་ལྡན་འདས་ཀྱིས་བཀའ་སྩལ་པ། ང་མྱ་ངན་ལས་འདས་ནས་རིང་པོར་མ་ལོན་པར་ངའི་
བ 49 -



མ་ཎི་བཀའ་འབུམ།
ཉན་ཐོས་མི་བརྗེད་པའི་གཟུངས་ཐོབ་པ་རྣམས་ཀྱིས། ངའི་གསུང་རབ་རྣམས་པོ་ཏི་དང་གླེགས་བམ་ལ་
སྡུད་པར་འགྱུར་གྱིས་ཐེ་ཚོམ་དེས་ཆོད། དྲུག་སྡེ་སངས་རྒྱས་ཀྱི་སྤྲུལ་པ་ཡིན་པས་འཇིག་རྟེན་གྱི་ཁམས་
གཞན་དུ་འགྲོ། རང་དུལ་དུ་འགྱུར། བསོད་ནམས་ངའི་དགེ་སློང་གི་དགེ་འདུན་ལ་གསོག །མུ་སྟེགས་
འདུལ་བ་དང༌། བསྟན་པ་ཡུན་རིང་དུ་གནས་པའི་ཕྱིར། ངའི་སྐུ་ཚབ་བཞེངས་ཤིག་པར་བཀའ་སྩལ་
ཏོ། །དེ་ནས་བཅོམ་ལྡན་འདས་ཀྱིས་འཛུམ་པ་མཛད་པ་དང་
། ཞལ་གྱི་སྒོ་ནས་འོད་ཟེར་གསུམ་བྱུང་སྟེ།
གཅིག་མི་མཇེད་ཀྱི་བདག་པོ་ཚངས་པ་ལ་ཕོག །གཅིག་ལྷའི་དབང་པོ་བརྒྱ་བྱིན་ལ་ཕོག །གཅིག་སྒྲ་གཅན་
འཛིན་ལ་ཕོག །དེ་གསུམ་འོད་ཟེར་གྱིས་བསྐུལ་ཏེ། བཅོམ་ལྡན་འདས་ཀྱི་ཞབས་དྲུང་དུ་འཚོགས་ནས།
ཡང་དག་པར་རྫོགས་པའི་སངས་རྒྱས་ཀྱི་སྐུ་ཚབ་བཞེངས་པའི་ཡོན་བདག་བྱེད་པར་ཞུས། བི་ཤྭ་ཀརྨས་
བཟོ་བྱེད་པར་ཞུས། བྱམས་པས་དཀོན་གཉེར་བྱེད་པར་ཞུས། ཕྱག་ན་རྡོ་ རྗེས་སྐུ་སྲུང་བྱེད་པར་ཞུས།
གཙང་རིས་ཀྱི་མགོན་པོ་མདུན་ཅུ་རྩ་གཉིས་ཀྱིས་བཀའ་སྲུང་བྱེད་པར་ཞུས། དེ་ནས་ལྷ་ཚངས་པས་ཆོས་ཀྱི་
སྐུའི་རྟེན་བཞེངས་པར་བསམས་ཏེ། ལྷའི་མན་ཤེལ་ཞུན་མ་དང༌། ལྷའི་གསེར་དང་། རིན་པོ་ཆེ་སྣ་ཚོགས་
བཟོ་བོ་བི་ཤྭ་ཀརྨའི་མདུན་དུ་སྤུངས་ཏེ། རྒྱུ་དེ་ལས་ཆོས་སྐུའི་རྟེན་བཞེངས་སུ་གསོལ་བ་ནི། ལྷའི་བཟོ་བོ་
བི་ཤྭ་ཀརྨས་རྒྱུ་དེ་ལ་བཞུ་བཏུལ་( ༣ ༢ན)བྱས་ནས། ཆོས་ཀྱི་སྐུ་ལ་ཕྱོགས་རིས་མེད་པར་བསྟན་པའི་ཕྱིར་
བུམ་པ་ཟླུམ་པོར་བྱས། དེ་བྱེ་ཚེ་ལས་ནམ་མཁའ་འདྲ་བར་དེངས་ནས། ཆོས་སྐུ་ནམ་མཁའ་འདྲ་བར་
བསྟན། དེའི་སྙིང་པོ་ལྷ་ཚངས་པའི་འདོམ་གང་མདོག་མཐིང་ག་དབྱིབས་ཟླུམ་པོ་བྱུང་སྟེ། དེ་ལ་བསྐོར་
བོ་ ལན་བདུན་བྱས་ན། མཆོག་གི་དངོས་གྲུབ་སྟེར་བ་ཅིག་བཞེངས་སོ། །དེ་ནི་དུས་ཕྱིས་དེ་བཞིན་
གཤེགས་པའི་རིང་བསྲེལ་གྱིས་བཀང་སྟེ་མཁའ་འགྲོ་མས་སྤྱན་དྲངས་ནས། ཨུ་རྒྱན་གྱི་ཡུལ་ཧེ་རུ་ཀའི་
རྒྱལ་ཁམས་སུ་ནམ་མཁའ་ལ་བཞུགས་སུ་གསོལ། དེ་ནི་ཡེ་ཤེས་ཀྱི་མཁའ་འགྲོ་མ་དང༌། ལྷ་མ་སྲིན་སྡེ་
བརྒྱད་དང་། མི་མ་ཡིན་པ་རྣམས་ཀྱིས་མཆོད་པའི་རྟེན་མཛད་དོ། ཁྱབ་འཇུག་དང་རཱ་ཧུ་ལས། ཀླུའི་རིན་
པོ་ཆེ་མར་གད་དང་། རིན་པོ་ཆེའི་ཕུང་པོ་ཆེན་པོ་བཟོ་བོ་བི་ཤྭ་ཀརྨའི་མདུན་དུ་སྤུངས་སོ། །དེ་ལ་བཞུ་
བཏུལ་བྱས་ནས་ལོངས་སྤྱོད་རྫོགས་པའི་སྐུའི་རྟེན་བཞེངས་སུ་གསོལ་བ་ནི། །དཔལ་རྣམ་པར་སྣང་
- 50 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
མཛད་གངས་ཆེན་མཚོ་ཞེས་བྱ་བ་ཆུ་ཞེང་གབ་པ། ཆུར་དཔག་ཚད་བཅུ་གཉིས་ཡོད་པ་ཅིག་བཞེངས་ཏེ།
ཕྱིའི་རྒྱ་མཚོ་ལ་བཞུགས་སུ་གསོལ་ནས་གཟའ་ཀླུ་རྣམས་ཀྱིས་མཆོད་པའི་གནས་མཛད་དོ། །སྐུ་དེའི་
དབུའི་གཙུག་ཏོར་ན་རིན་པོ་ཆེ་ཆུ་ཤེལ་ཡོད་པས་ཟླ་བ་ཉའི་ནུབ་མོ་ཟླ་བ་ཆུ་ཤེལ་གྱི་འོད་ཟེར། རིན་པོ་
ཆེ་ཆུ་ཤེལ་ལ་ཕོག་པས། ཆུ་ཤེལ་ལས་རིན་པོ་ཆེའི་ཆུ་རྒྱུན་བབས་ནས་སྐུ་དེ་རང་ལ་ཁྲུས་གསོལ་ལོ། །དེའི་
ཚེ་ཕྱིའི་རྒྱ་མཚོ་ལ་ནོར་བུ་ལེན་པའི་ཚོང་པ་རྣམས་དང་ཕྲད་ནས་ཁྲུས་བྱས་འཐུངས་ན། ཚེ་འདི་ལ་ནད་
དང་སྒྲིབ་པ་དག་པར་འགྱུར་ཞིང་ཕྱི་མ་ལ་བྱང་ཆུབ་ཐོབ་པ་ལ་སོགས་པའི་བྱིན་རླབས་འབྱུང་ངོ༌། །སྐུ་དེས་ནི་
ཀླུའི་རྒྱལ་པོ་དང༌། བར་སྣང་ལ་གནས་པའི་གཟའ་སྐར་དང་། ཕྱིའི་རྒྱ་མཚོ་ལ་གནས་པའི་ལྷ་ཀླུ་རྣམས་
ཀྱི་དོན་མཛད་དོ། །དེ་ལ་མཆོད་པ་ཕུལ་ནས་གསོལ་བ་བཏབ་ན། འབྲས་ཀྱི་ཆར་ཉིན་མཚན་བཅུ་གཉིས་སུ་
འབེབས་སོ། །དེ་ནས་ (༣༢བ)ལྷའི་དབང་པོ་བརྒྱ་བྱིན་གྱིས་མིའི་རིན་པོ་ཆེ་གསེར་དངུལ་མུ་ཏིག་མུ་
མེན། བྱི་རུ། ལྷའི་རིན་པོ་ཆེ་ཨིནྡྲ་ནཱི་ལ་དང་། མར་གད་དང་། ཨིནྡྲ་གནྡྷཾ་དང་། རིན་པོ་ཆེ་མཐོན་ཀ་ཆེན་
པོ་དང་། ལྷའི་རིན་པོ་ཆེ་བས་ངན་པ། མིའི་རིན་པོ་ཆེའི་ནང་ནས་བཟང་བ། མཆིང་བུ་ལྔ་བཅུ་རྩ་གཅིག་སྤྱན་
དྲངས་ནས་ལྷའི་བཟོ་བོ་བི་ཤྭ་ཀརྨའི་མདུན་དུ་སྤུངས་པ་ལས། གཟུགས་ཁམས་ཀྱི་ལྷ་རྣམས་ན་རེ།
བཅོམ་ལྡན་འདས་ཀྱི་སྐུ་ཚད་ཁྲུ་སུམ་ཅུ་རྩ་དྲུག་ཡིན་ཟེར། འདོད་ཁམས་ཀྱི་ལྷ་རྣམས་ན་རེ་ཁྲུ་བཅུ་དྲུག་
ཡིན་ཟེར། རྒྱལ་པོ་གསལ་རྒྱལ་ལ་སོགས་པའི་མི་རྣམས་ན་རེ། གཅུང་མཛེས་དགའ་བོ་དང་དབུའི་གཙུག་
ཏོར་མ་གཏོགས་པ་ཁྱད་པར་མེད་པའོ་ཞེས་ཟེར་ནས། སངས་རྒྱས་ཀྱི་སྐུ་ཚད་ལ་མ་མཐུན་ཏེ། བཟོ་བོ་
བི་ཤྭ་ཀརྨས་སངས་རྒྱས་ཀྱི་སྐུ་ལ་ཐིག་སྐུད་ཀྱིས་བཅལ་བས། དབུའི་གཙུག་ཏོར་ལ་ཐིག་སྐུད་ཀྱིས་ལན་
བདུན་བཅལ་ཡང་མ་སླེབས་ནས། དེའི་ཐད་ཀའི་སྟེང་ཕྱོགས་འཇིག་རྟེན་གྱི་ཁམས་མདངས་དགའ་བ་
ཞེས་བྱ་བ་སངས་རྒྱས་དགའ་བའི་དཔལ་གྱི་ཞིང་ཁམས་དེར་ཕྱིན་ཡང་དབུའི་གཙུག་ཏོར་བལྟར་མ་
སྤོབས་ནས། སངས་རྒྱས་ཀྱིས་བཀའ་སྩལ་པ། ལྷའི་བཟོ་བོ་བི་ཤྭ་ཀརྨ་ཁྱོད་པས་ཉན་ཐོས་དགྲ་བཅོམ་
པ་རྫུ་འཕྲུལ་ཐོབ་པ་དང་། བྱང་ཆུབ་སེམས་དཔའི་རྫུ་འཕྲུལ་ཐོབ་པ་རྣམས་ཀྱིས་ཀྱང་། དེ་བཞིན་གཤེགས་
པའི་གཙུག་ཏོར་བལྟ་བར་མི་ནུས་ཀྱི། སངས་རྒྱས་ཀྱི་གཙུག་ཏོར་ནི་སངས་རྒྱས་ཀྱི་རྫུ་འཕྲུལ་ཡིན་ཏེ།
- 5 -



མ་ཎི་བཀའ་འབུམ།
ཉན་ཐོས་དང་བྱང་ཆུབ་སེམས་དཔའི་རྫུ་འཕྲུལ་གྱིས་ཟིལ་གྱིས་གནོན་པར་མི་ནུས་སོ། །བི་ཤྭ་ཀརྨ་ཁྱོད་
དེ་བཞིན་གཤེགས་པའི་སྐུ་ལ་ཚད་བཟུང་དུ་མེད་པར་བསྟན་པའི་ཕྱིར། སངས་རྒྱས་ཀྱིས་བྱིན་གྱིས་བརླབས་
པ་ཡིན། དེ་མ་ཡིན་ན་ཁྱོད་འདིར་མ་ཕྱིན་པར་འཆི་བ་ཡིན། ད་ཁྱོད་སངས་རྒྱས་ཡིད་ལ་གྱིས་ཤིག་ཅེས་
བཀའ་སྩལ་པ་དང་། བི་ཤྭ་ཀརྨས་སངས་རྒྱས་ཡིད་ལ་བྱས་པ་དང་། དེ་མ་ཐག་ཏུ་(༣ ༣ན)ཛེ་ཏའི་ཚལ་དུ་
བཅོམ་ལྡན་འདས་བཞུགས་པའི་སྤྱན་སྔར་ཕྱིན་པར་གྱུར་ཏོ། །དེ་ནས་ལྷའི་དབང་པོ་བརྒྱ་བྱིན་གྱིས།
བཅོམ་ལྡན་འདས་ལ་སྐུ་ཚད་གསུམ་བཞེངས་པའི་ཞུ་བ་ཕུལ་ནས། བཅོམ་ལྡན་འདས་ཀྱི་སྐུ་དགུང་ལོ་
བརྒྱད་པའི་སྐུ་ཚད་ནི། པང་དུ་འཚོ་བའི་མ་མ་ལ་སྤྱན་ཟུར་ཅིག་གཟིགས་པས། མ་མས་སྨྲས་པ། དགུང་
ལོ་བརྒྱད་པའི་སྐུ་ཚད་ནི་ལུམྦུའི་ཚལ་གྱི་རིན་པོ་ཆེའི་ཁྲི་སྟེང་དང་མཉམ་མོ་ཞེས་སྨྲས་སོ། །དགུང་ལོ་བཅུ་
གཉིས་པའི་སྐུ་ཚད་ནི་རྒྱན་འདོགས་པའི་མ་མ་ལ་སྤྱན་ཟུར་ཅིག་གཟིགས་པས། མ་མས་སྨྲས་པ། བུས་
དགུང་ལོ་བཅུ་གཉིས་ལོན་པའི་དུས་ན། ངས་རྩེ་བའི་དོན་དུ་དེད་པའི་གྲོང་ཁྱེར་སེར་སྐྱའི་བསིལ་ཁང་གི་
སྒོའི་སྐྱེས་བུ་དང་མཉམ་མོ། །དགུང་ལོ་ཉི་ཤུ་རྩ་ལྔ་པའི་ཚད་ནི་བཅོམ་ལྡན་འདས་ཉིད་དང་སྐུ་ཚད་
མཉམ་མོ་ཞེས་སྨྲས་སོ། །དེ་ནས་བཟོ་བོ་བི་ཤྭ་ཀརྨས་རྟེན་དེ་གསུམ་རིན་པོ་ཆེ་སྣ་ཚོགས་ལ་བཞུ་བཏུལ་
བྱས་ཏེ་ལུགས་སུ་བླུགས། དེ་ནས་བཅོམ་ལྡན་འདས་མངོན་པར་རྫོགས་པར་སངས་ རྒྱས་པའི་དུས་ཀྱི་
བཞུགས་ཚུལ་དང་བསྟུན་ནས། སྤྱན་འཁོར་ལ་གཟིགས་པ། ཕྱག་གཡས་པ་ས་གནོན་དང་གཡོན་པ་
མཉམ་བཞག་གི་ཕྱག་རྒྱ་མཛད་པ། ཕྱག་ཞབས་ལ་འཁོར་ལོ་རྩིབས་བརྒྱད་ཡོད་པ། གཙུག་ཏོར་ལ་རིན་
པོ་ཆེས་བརྒྱན་པ། མདོག་སྣ་ཚོགས་སུ་འདུག་པ། གདན་སེང་གེ་བརྒྱ་རྩ་བརྒྱད། སྒྲོལ་མ་བརྒྱ་རྩ་བརྒྱད་
ཀྱིས་བརྒྱན་པ། རྒྱབ་ཡོལ་ལ་རྒྱ་ཆེར་རོལ་པ་དང་མཐུན་པའི་མཛད་པ་བཅུ་གཉིས་འབུར་དུ་དོད་པ།
འོད་སྐོར་ལ་སངས་རྒྱས་སུམ་ཅུ་སོ་ལྔ་ཡོད་པ། སྙན་ཁུང་ན་བདུད་རྩི་འཁྱིལ་པ་འབུར་དུ་དོད་པ། སྐུ་
ཚད་དེ་ལྟ་བུ་དགུང་ལོ་བརྒྱད་པ། བཅུ་གཉིས་པ། ཉི་ཤུ་རྩ་ལྔ་པ་དང་གསུམ་བཞེངས་ནས། བཅོམ་ལྡན་
འདས་ཀྱི་སྤྱན་སྔར་སྤྲུལ་པའི་བཟོ་བོ་བི་ཤྭ་ཀརྨས་ཕུལ་ལོ། །དེ་ནས་ཉན་ཐོས་ཀྱི་དགེ་འདུན་དཔག་ཏུ་
མེད་པ་དང་། བྱང་ཆུབ་སེམས་དཔའི་དགེ་འདུན་དཔག་ཏུ་མེད་པ་(༣༣བ)དང༌། ལྷ་དང་། མི་དང་། ལྷ་
- 52 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
མ་ཡིན་དང་
། དྲི་ཟ་ལ་སོགས་པ་ལྷ་མ་སྲིན་སྡེ་བརྒྱད་ཐམས་ཅད། སངས་རྒྱས་ ཀྱི་སྐུ་ཚད་ལྟ་བ་ལ་
ཚོགས་ པ་དང་། བཅོམ་ ལྡན་ འདས་ ཀྱི་ཞལ་ནས་འོད་ཟེར་ བཀྱེ་ནས། ཕྱོགས་བཅུའི་འཇིག་རྟེན་ གྱི་
ཁམས་ ཀྱི་སངས་རྒྱས་ཀྱི་ཞིང་ཁམས་ཐམས་ཅད་ཁྱབ་ནས། དེ་དག་གིས་སངས་རྒྱས་དང་བྱང་ཆུབ་
སེམས་ དཔའ་ཐམས་ཅད་ སྣང་ བར་ བྱས། དེ་ དག་ཐམས་ཅད་འོད་ཟེར་གྱིས་བསྐུལ་ཏེ། ཐུགས་ ཀྱི་
དགོངས་པ་བསྐངས་ནས་སླར་ལོག་སྟེ། སྐུ་གསུམ་ལ་ལན་གསུམ་བསྐོར་བ་བྱས་ནས་འོད་ཟེར་གྱིས་
ཁྱབ་པར་བྱས། སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱིས་བྱིན་གྱིས་བརླབས་དབང་བསྐུར་རབ་
ཏུ་གནས་པ་བྱས་ནས། སླར་འོད་ཟེར་དེ་དག་བཅོམ་ལྡན་འདས་ལ་ལན་གསུམ་བསྐོར་བ་བྱས་ནས་
དབུའི་གཙུག་ཏུ་ནུབ་པར་འགྱུར་ཏོ། །དེ་ནས་བཅོམ་ལྡན་འདས་ཀྱིས་འཁོར་རྣམས་ལ་བཀའ་སྩལ་པ།
སྐུ་གསུམ་པོ་འདི་གནས་གང་བཞུགས་པའི་སར། ཉན་ཐོས་ཀྱི་དགེ་འདུན་རྒྱུན་དུ་ཞུགས་པ་དང་། ལན་
ཅིག་ཕྱིར་འོང་བ་དང་
། ཕྱིར་མི་འོང་བ་དང་། དགྲ་བཅོམ་པ་དང་བྱང་ཆུབ་སེམས་དཔའ་ས་ཐོབ་པ་ཉི་
ཟེར་གྱི་རྡུལ་ཙམ་ཅིག་བཞུགས་ནས་བཀུར་སྟིར་མཛད། བླ་མར་མཛད། རི་མོར་མཛད། བརྗེད་པར་
མཛད། གསོལ་བར་མཛད་དོ། །དེའི་དབང་གིས་སྐུ་འདི་གསུམ་གང་དུ་བཞུགས་པའི་ས་དེར་ཐེག་པ་
ཆེན་པོའི་ཆོས་ཐམས་ཅད་འབད་རྩོལ་མེད་པར་འོང་བའི་བྱིན་རླབས་དང་ལྡན་པར་འགྱུར་རོ། །ངའི་
བསྟན་པའི་ཐ་མ་ལ་བྱང་ཕྱོགས་ཁ་བ་ཅན་གྱི་ཡུལ་སྲིན་པོ་གདོང་དམར་གྱི་རྒྱལ་ཁམས། སྐུ་གཉིས་དང་
བྱང་ཆུབ་སེམས་དཔའ་སྤྱན་རས་གཟིགས་ཀྱི་གདུལ་བྱར་འགྱུར་རོ་ཞེས་བཀའ་སྩལ་ཏོ། །དེ་ནས་དགུང་
ལོ་ཉི་ཤུ་རྩ་ལྔ་པའི་སྐུ་ཚད་ནི། ལྷ་རྣམས་ཀྱི་དབང་པོ་བརྒྱ་བྱིན་གྱིས་སུམ་ཅུ་རྩ་གསུམ་དུ་སྤྱན་དྲངས་
ནས། ལྷའི་མཆོད་གནས་མཛད་པར་ཞུས་སོ། །དགུང་ལོ་བརྒྱད་པ་དང༌། (༣༤ ན)བཅུ་གཉིས་པ་རྒྱལ་
པོའི་ཁབ་ཏུ། རྒྱལ་པོ་གསལ་རྒྱལ་གྱིས་མཆོད་གནས་མཛད་པར་ཞུས་སོ། །དེ་ནས་གྲོང་ཁྱེར་རྩྭ་མཆོག་
ཏུ། ཡང་དག་པར་རྫོགས་པའི་སངས་རྒྱས་ཀྱིས་འདུས་བྱས་མི་རྟག་པར་སྟོན་པ་དང་། ལེ་ལོ་ཅན་སུན་
དབྱུང་བའི་ཕྱིར་རྡོ་རྗེ་ལྟ་བུའི་སྐུ་བཤིག་ནས་མྱ་ངན་ལས་འདའ་བའི་ཚུལ་བསྟན་ནོ། །དེའི་དུས་སུ་མྱ་
ངན་ལས་འདས་པའི་མཆོད་རྟེན་ཟླུམ་པོ་བྱུང་ངོ༌། །དེ་ཡན་ཆད་ནི་འཇིག་རྟེན་ལས་འདས་པའི་མཛད་པ་
- 5དུ.



མ་ཎི་བཀའ་འབུམ།
ལྔ་པའོ། །དེ་ནས་བླ་ན་མེད་པའི་མཛད་པ་བཅུ་གཉིས་པ་ནི། པུར་ཞུགས་ལ་བཞེན་པ་ལ་གྱད་སྟོབས་པོ་
ཆེ་གཉིས་ཀྱིས་པུར་སྒྲོམ་བཏེགས་པས། བདུད་ཀྱིས་ཕ་བོང་ཆེན་པོ་ཅིག་ཏུ་སྤྲུལ་ནས་མ་ཐེག་པར་
བརྡུགས་པ་ལས། བཅོམ་ལྡན་འདས་ཉིད་ཀྱིས་ཞབས་གཡས་པའི་མཐེ་བོང་གིས་བཏེགས་ནས་དོར་ཏེ་
རྡུལ་ཕྲ་ རབ་ཏུ་སོང་ངོ༌། །དེ་ནས་འཇིག་རྟེན་གྱི་མེས་བཞེན་པས་མེ་མ་འབར་ཏེ། བཅོམ་ལྡན་འདས་
ཀྱི་ཐུགས་ཀ་ནས་ཡེ་ཤེས་ཀྱི་མེ་བྱུང་སྟེ་སྦྱར་རོ། །འོད་སྲུངས་བགྲེས་པོ་བསོད་སྙོམས་ལ་ཡོང་ནས།
པུར་བཞེན་པ་ལ་མ་སླེབ་སྟེ་བཤུམས་ནས། ངའི་ཕྱག་འདི་གང་ལ་འཚལ་ཞེས་སྨྲེ་སྔགས་ཕྱུང་བས།
ཞུགས་འབར་བའི་ནང་ན་ཚུར་སྐུ་གསེར་ལྟ་བུའི་ཞལ་བསྟན་ནས། ཕྱག་བཙལ་གསོལ་བ་བཏབ་བོ། །དེ་
ལྟར་ལྷ་མ་སྲིན་སྡེ་བརྒྱད་ཀྱིས་པུར་བཞེན་པས། འཇིག་རྟེན་གྱི་ཆུས་བསད་པས་མ་སོད་ནས། བརྒྱ་བྱིན་
གྱིས་ལྷའི་ཆུ་བདུད་རྩི་བུམ་པ་གང་གིས་བསད་དོ། །ཚེམས་མཆེ་བ་གཡས་པ་ཁྱེར་ནས་ལྷ་ཡུལ་དུ་བྲོས་
སོ། །མཛད་པ་བཅུ་གཉིས་པ་ཕྱི་རབས་དྲོད་པ་བསྐྱེད་པའི་ཕྱིར། རིང་བསྲེལ་སྲན་མ་ཙམ་ཁལ་གཅིག་
ཞོ་གཅིག་བྱིན་པ་ལ། ལྷ་མ་སྲིན་སྡེ་བརྒྱད་མ་འཆམ་ནས། དེར་བཅོམ་ལྡན་འདས་ཉིད་ཀྱིས་བྱོན་ནས་
བགོས་པའི་ལེའུ་སྟེ་བཅུ་བཞི་པའོ།། །།
བཅོ་ལྔ་པ་ཡང་དག་པར་རྫོགས་པའི་སངས་རྒྱས་ཡོངས་སུ་མྱ་ངན་
ལས་འདས་པ་དང་སྐུ་ཚབ་ལུང་བསྟན་པའི་ལེའུ།
ས་མ་
མ་ཎི་པདྨེ་ཧཱུཾ། དེ་ནས་བཅོམ་ལྡན་འདས་མྱ་ངན་ལས་འདས་པའི་ཕྱི་དེ་ལོ། འཕགས་པ་དྲུག་
( ༣༤ བ)སྡེས་བལ་ཡུལ་དུ་འདོད་ཁམས་ལྷའི་སྣང་བ་དང་བསྟུན་ནས། ཁྲུ་བཅུ་དྲུག་པ་མྱ་ངན་འདས་
ཆུང་བཞེངས། གཟུགས་ཁམས་པའི་སྣང་བ་དང་བསྟུན་ནས་ཁྲུ་སུམ་ཅུ་རྩ་གཉིས་པ་མྱ་ངན་འདས་ཆེན་
བཞེངས་སོ། །དེ་ནས་ལོ་ཉིས་བརྒྱ་ཙམ་ན་རྒྱལ་པོ་ཤྲཱི་སིདྷས་བྱང་ཆུབ་ཀྱི་ཤིང་ལ་ར་བས་བསྐོར་ནས་
མཆོད་པ་མཛད་དོ། །དེ་ནས་ལོ་ཉི་ཤུ་ཙམ་ནས་བྲམ་ཟེ་མ་ཧཱ་པ་ལ་བྱ་བའི་ཁྱིམ་བདག་ཆེན་པོ་ཅིག་ལ་བུ་
- S4 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གསུམ་ཡོད་དེ། མ་ཧཱ་སཾ་བྷེ། བི་བ་སཾ་བྷེ། ཙཀྲ་སཾ་བྷེའོ། །དེ་གསུམ་དད་པ་དང་ལྡན་པ་ཆོས་ལ་མོས་
པས་ཉིན་རེ་བཞིན་དུ་འཐབས་ནས། མཆི་མ་ཚ་རེ་བྱས་འོངས་པས་མ་ན་རེ་འཁྱགས་ན་གོས་གྱོན།
ལྟོགས་ན་ཟས་ཟོ་ཅི་ལ་འཐབ། ཅེས་སྨྲས་པས། བུ་ཆུང་ཤོས་དག་ན་རེ་འཁྱགས་པ་དང་ལྟོགས་ནས་
འཐབས་པ་མིན། ངེད་ཅག་ཆོས་བྱེད་པ་ཆོས་ལུགས་སུ་བཟང་ལ་མ་འཆམས་ཏེ། ངས་ལྷ་དཀོན་མཆོག་
གསུམ་བཟང་། ཆོས་ལུགས་ནང་པ་སངས་རྒྱས་པ་བཟང་ཞེས་སྨྲས། བུ་ཕུ་བོ་གཉིས་ན་རེ་ལྷ་མ་ཧཱ་དེ་བ་
བཟང་། ཆོས་ལུགས་ཕྱི་རོལ་མུ་སྟེགས་པ་བཟང་ཟེར་འཐབས་
ས་སོ། །ཕ་མ་ལ་དེ་གཉིས་གང་བཟང་ཞེས་
སྨྲས་པ་དང་། ཕ་མས་ལན་སྨྲས་པ། འདི་ནས་བྱང་ཕྱོགས་སུ་རི་ནག་པོ་རྒྱུད་དགུ་འདས་པ་ན། གངས་ཏི་
སི་ལ་ལྷ་མ་ཧཱ་དེ་བ་ཡབ་ཡུམ་བཞུགས་པས་དེར་སོང་ལ་དྲིས་ཤིག་ཟེར་ནས། བུ་གསུམ་གྱི་རྐང་པ་ལ་
རྐང་མགྱོགས་ཀྱི་རྫས་བྱུགས་ཏེ་ནམ་མཁའ་ལ་སྤུར་ནས་བཏང་ངོ༌། །དེ་ནས་བྲམ་ཟེ་སྤུན་གསུམ་གྱིས་
གངས་ཏི་སེའི་འདབས་སུ་ཕྱིན་པ་དང་། ལྷའི་བུ་མོ་མང་པོ་རིན་པོ་ཆེའི་སྣོད་མཛེས་པ་ཐོགས་ཏེ་མེ་
ཏོག་ཐུ་ཞིང་འདུག་ནས། བུ་མོ་དེ་རྣམས་ལ་དྲིས་པ། ཁྱེད་སུ་ཡིན་མེ་ཏོག་བཏུས་ནས་ཅི་བྱེད་སྨྲས་པ་
དང༌། ཁོང་ན་རེ་ངེད་ལྷ་མ་ཧཱ་དེ་བ་ཡབ་ཡུམ་གྱི་གཡོག་མོའོ། །མེ་ཏོག་གིས་ནང་པར་འཕགས་པ་དགྲ་
པ་རྣམས་ཆོས་སྟོན་ལ་སྤྱན་དྲངས་ནས་མཆོད་པ་བྱེད་པ་ཡིན་ཟེར་རོ། །འོ་ན་ངེད་ལྷ་མ་ཧཱ་དེ་བ་
ཡབ་ཡུམ་ལྟར་(༣༥ན)འགྲོ་བས། ཁྱེད་ཀྱིས་ཁྲིད་ཅིག་ཅེས་བརྗོད་ནས་ལྷ་མོ་དེ་རྣམས་དང་འགྲོགས་ཏེ།
ལྷ་མ་ཧཱ་དེ་བའི་ཕོ་བྲང་གངས་ཏི་སིའི་ནང་དུ་ཕྱིན་པ་དང༌། རིན་པོ་ཆེའི་ཕོ་བྲང་ན་གདན་བ་
་གདན་བཤམས་པ་ལ།
ཉན་ཐོས་དགྲ་བཅོམ་པ་མང་པོ་རྫུ་འཕྲུལ་གྱིས་བྱོན་ནས་གདན་བཤམས་པ་ལ་བཞུགས་པ་ལ། ལྷ་མ་ཧཱ་
དེ་བ་དང་། ཡུམ་ཨུ་མ་དེ་བ་གཉིས་འཁོར་མང་པོ་དང་བཅས་པས་ཕྱག་འཚལ་ཞིང་མཆོད་པ་ཕུལ་ནས་
ཆོས་སྟོན་དྲངས་སོ། །བྲམ་ཟེ་སྤྱན་གསུམ་གྱི་ཡིད་ལ། ལྷ་མ་ཧཱ་དེ་བ་ཡབ་ཡུམ་རང་ཡང་། ནང་པ་སངས་
རྒྱས་པའི་ཉན་ཐོས་ཀྱི་དགེ་འདུན་ལ་མཆོད་གནས་བྱེད་པར་འདུག་པས། ཆོས་ལུགས་ནང་པ་སངས་
རྒྱས་པ་བཟང་བར་འདུག་སྙམ་དུ་སེམས་སོ། །དེ་ནས་འཕགས་པ་དགྲ་བཅོམ་པ་རྣམས་ནམ་མཁའ་ལ་
གཤེགས་སོ། །དེ་ནས་བྲམ་ཟེ་སྤུན་གསུམ་གྱིས་ལྷ་མ་ཧཱ་དེ་བ་ལ་ཕྱི་རོལ་མུ་སྟེགས་པ་དང༌། ནང་པ་
བཅོམ་པ་
- 55 -



མ་ཎི་བཀའ་འབུམ།
སངས་རྒྱས་པ་གཉིས་ཆོས་ལུགས་གང་བཟང་ཞེས་དྲིས་པས། མ་ཧཱ་དེ་བ་ན་རེ་ང་ཕྱི་རོལ་པའི་ལྷ་ཡིན་ཏེ།
མཐུ་དང༌རྫུ་འཕྲུལ་སོགས་ཚེ་འདིའི་དོན་མུ་སྟེགས་པ་མྱུར་བ་ཡིན། ཕྱི་མ་བྱང་ཆུབ་སྒྲུབ་པའི་ཆོས་
ལུགས་ནང་པ་བཟང་བ་ཡིན་ནོ། །ང་ཡང་ཕྱི་མ་ལ་བདེ་བ་འདོད་པའི་ཕྱིར་ཉན་ཐོས་ལ་མཆོད་པ་འབུལ་
བ་ཡིན་ཞེས་སྨྲས་པ་དང་། དེ་ནས་བྲམ་ཟེ་སྤུན་གསུམ་གྱིས་ཆོས་ལུགས་ནང་པ་བཟང་བར་ཤེས་ནས།
ལོག་སྟེ་ཕ་མའི་དྲུང་དུ་འོངས་པ་དང་། ཕ་མས་མ་
ས་མ་ཧཱ་དེ་བ་དང་མཇལ་ལམ་ཇི་སྐད་ཟེར་དྲིས་པས། སྔར་
གྱི་ལོ་རྒྱུས་བརྗོད་ནས་ཆོས་ལུགས་ནང་པ་བཟང་བར་
ཟང་བར་འདུག་པས། ངེད་ཆོས་བྱེད་པ་ལ་ཡི་དམ་གྱི་ལྷ་རེ་
བཞེངས་པས། ལྷ་གང་བཞེངས། ལྷའི་གནས་ཁང་གང་དུ་བྱ་ཞེས་ཞུས་པས། མ་ན་རེ་བུ་ཆེ་བའི་ལྷ་ནི་རི་
བོ་གངས་ཅན་གྱི་རྒྱུད། ཆུ་བོ་སྐལ་ལྡན་ཤིང་རྟའི་འགྲམ། ཡུལ་བཱ་རཱ་ཎ་སཱི་དྲང་སྲོང་ལྷུང་བ་རི་དྭགས་ཀྱི་
ནགས་ཚལ་ན། བཅོམ་ལྡན་འདས་ཤཱཀྱ་ཐུབ་པས་བདེན་པ་བཞིའི་ཆོས་ཀྱི་འཁོར་ལོ་ (༣༥བ)བསྐོར་
བའི་ས་ན་རྡོ་ རིན་པོ་ཆེ་ཅིག་ཡོད། བཅོམ་ལྡན་འདས་ཀྱི་སྐུ་ཚབ་ཅིག་དེར་བཞེངས་ཤིག་ཟེར་རོ། །བུ་
འབྲིང་པོ་ལ་ཁྱོད་ཀྱི་ཡི་དམ་གྱི་ལྷ་རྒྱལ་པོའི་ཁབ་འོད་མའི་ཚལ། བྱ་ཀ་ལན་ད་ཀ་སྐད་འདོན་པའི་ས་ན།
བཅོམ་ལྡན་འདས་ཀྱིས་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་བའི་ས་ཡོད་པས་གནས་ཆེན་པོ་
བརྒྱད་ཀྱི་ས་ལོངས་ལ། བཅོམ་ལྡན་འདས་ཀྱི་སྐུ་ཚབ་ཅིག་དེར་བཞེངས་ཤིག་ཅེས་སྨྲས་སོ། །བུ་ཆུང་
ངུས་མ་ལ་སྨྲས་པ། མས་ཕུ་བོ་གཉིས་ལ་ཡི་དམ་གྱི་ལྷ་བཞེངས་ས་ལེགས་པར་བསྟན་ན། ངའི་གང་དུ་
བཞེངས་ལེགས་པར་སྟོན་ཅིག་ཟེར་རོ། །མ་ན་རེ་ཁོང་གཉིས་ཀྱི་གནས་པས་ལེགས་པ་ཅིག་བསྟན་གྱིས།
སྔོན་ལ་ཁོང་གཉིས་པོའི་ཚར་དུ་ཆུག་ཟེར་ རོ། །དེ་ནས་གནས་དབུས་འགྱུར་གྱི་རྡོ་རྗེ་གདན་གྱི་སྟེང་།
བྱང་ཆུབ་ཀྱི་ཤིང་གི་ཤར་ལ། བཅོམ་ལྡན་འདས་སྐུ་རྒྱབ་བསྟེན་ནས་སངས་རྒྱས་པའི་ས་ཡིན་གྱིས། དེར་
ཕྱི་ མཆོད་རྟེན་ལ་ནང་ལྷ་ཁང་དུ་ཡོད་པ་ཅིག་རྩིགས་ཤིག །ཆུ་བོ་གངྒཱའི་འགྲམ་ན་བཅོམ་ལྡན་འདས་
ཀྱིས་ཁྲུས་མཛད་པའི་རྫིང་བུ་ན་ཙནྡན་གོར་ཤི་ཤའི་སྡོང་པོ་ཡོད་པ་འགྱེལ་ནས་བྱེ་མའི་འོག་ཏུ་ནུབ་པའི་
སྟེང་ན་མ་ཉེ་ཉལ་ནས་ཡོད། དེའི་འོག་ན་ཙནྡན་ཡོད་ཅེས་དེ་ལོངས་ལ། རྒྱལ་རིགས་ཀྱི་བུ་མོ་གྲོང་པའི་
ཆོས་ཀྱིས་མ་གོས་པ་གཙང་མ་བཞིས་བདར་དུ་ཆུག །དེ་ལ་རྒྱུ་གྱིས་ལ་བཟོ་བོ་བི་ཤྭ་ཀརྨ་ལ་ཆོལ་ཅིག་
- 56 -



ཐུགས་རྗེ་ཆེན་པོ་སངས་
ས་རྒྱས་སྟོང་རྩའི་ལོ་རྒྱུས་ཆེན་མོ།
ཅེས་སྨྲས་སོ། །དེར་བྲམ་ཟེའི་བུ་ཆུང་ངུས་རྡོ་རྗེ་གདན་དུ་གྷནྡོ་ལི་བཞེངས་པའི་དུས་སུ། མོས་ལུང་བསྟན
པའི་ས་ནས་ཙནྡན་བླངས་ནས་འདེ་གུར་བདར། ཕྱི་མཆོད་རྟེན་ལ་ནང་ལྷ་ཁང་དུ་བཞེངས་པའི་དུས་སུ།
ཡུལ་དེ་ཉིད་ན་དེད་དཔོན་གྱི་བུ་ཕྱིའི་རྒྱ་མཚོ་ལ་ནོར་བུ་ལེན་པ་ཅིག་འཁོར་མང་པོ་དང་བཅས་ནས།
ནོར་བུ་ལེན་དུ་འགྲོ་བ་ལ། དེད་དཔོན་གྱི་ཕ་རྒན་པོ་ན་རེ་བུ་ཁྱོད་ཀྱིས་གཞན་མི་ཞོ་བའི་ནོར་ཅིག་ཉོས་
ལ་ཤོག་ཅེས་སྨྲས་སོ། །བུས་ཀྱང་མི་རྒན་པོ་ཟེར་བ་འདི་ཅི་ལ་(༣༦ན)ཟེར་རམ་སྙམ་ནས་ཡིད་ལ་
བཞག་གོ །དེ་ནས་ཕྱིའི་རྒྱ་མཚོ་ལ་གཟིངས་བཅས་ནས་ནོར་བུ་རིན་པོ་ཆེ་བླངས་ནས་ཕྱིར་ལོག་པ་དང་།
གཟིངས་ནང་དུ་མི་ སྔར་ནས་མེད་པའི་སྔོ་སང་ངེ་བ་ཅིག་བྱུང་ངོ༌
། །ཚོང་པ་རྣམས་ན་རེ། འདི་ངེད་ལ་
གནོད་པ་བྱེད་པར་འདུག་པས་སོད་ཅིག་ཟེར་ཏེ་བཅིངས་ནས་འདུག་པས། དེད་དཔོན་གྱིས་ཕའི་གཏམ་
དྲན་ནས། མིས་མི་ཉོ་བའི་ཟོང་ཉོས་ཟེར་བ་འདི་ལས་འོས་མེད་སྙམ་ནས། རིན་པོ་ཆེ་མང་པོ་ཚོང་པ་ལ་
གཞལ་ནས། མི་དེ་བླུས་ཏེ་བཀྲོལ་ནས་བཏང་བ་དང་། མཚོར་མཆོངས་ཏེ་སོང་ངོ༌། །དེ་ཀླུའི་བུ་ཡིན་
པས་དྲིན་ལན་དུ་རིན་པོ་ཆེ་མརྒད་དམར་པོ་འོད་དང་བཅས་པ། བཅུ་བཞོགས་སུ་འདུག་པ་ཁྲུ་གང་ཙམ་
པ་ཅིག་ཁྱེར་ནས་བྱུང་སྟེ། ང་བླུས་པའི་བྱ་དགར་འདི་འབུལ་ལོ་ཟེར་ནས་ཚོང་དཔོན་ལ་བྱིན་ནོ། །དེ་
ནས་ཚོང་དཔོན་དེ་དགའ་སྟེ། འདི་གཉིས་སུ་བྱས་ལ་རྡོ་རྗེ་གདན་དུ་ལྷ་བཞེངས་པའི་སྤྱན་འབྲས་ལ་
འབུལ་ལོ་སྙམ་པ་དང་། དེ་ནས་རྒྱ་མཚོ་ལས་བགྲོད་ནས་གཟིངས་ནས་ཕྱིར་ཐོན་ཏེ་སྐམ་ལ་ཕྱིན་པ་དང་།
ཚོང་དཔོན་བརྡབ་འཚོལ་བས། རིན་པོ་ཆེ་མརྒད་ལག་ན་ཡོད་པ་གཉིས་སུ་ཆག་གོ །དེ་ཁྱེར་ནས་འོངས་
ཏེ་གྷནྡོ་ལི་བྱེད་པའི་ཡོན་བདག་བྲམ་ཟེ་ཙཀྲ་སཾ་བྷེ་ལ་ཕུལ་ལོ། །དེའི་དུས་སུ་ལྷ་བི་ཤྭ་ཀརྨས་བཟོ་བོར་
སྤྲུལ་ནས་བཟོ་ངེད་ཀྱིས་བྱ་ཟེར་རོ། །དེ་ནས་བཟོ་བོ་དང་། ཙནྡན་གྱི་འདེ་གུ་དང་། རིན་པོ་ཆེ་མརྒད་
རྣམས་གྷནྡྷོ་ལིའི་ནང་དུ་བཞུགས་སོ། །བྲམ་ཟེའི་མ་ན་
མ་ན་རེ་ཟླ་བ་དྲུག་དང་ཞག་དྲུག་ཏུ་སྒོ་མ་འབྱེད་ཅིག །
སྤྲུལ་པའི་བཟོ་བོས་ལྷ་བཞེངས་འོང་གིས་ཟེར་རོ། །ཙཀྲ་སཾ་བྷེས་ཀྱང་དེ་ལྟར་བྱས་སོ། །དེ་ནས་ཟླ་བ་
དྲུག་དང་ཞག་ལྔ་ནས། བྲམ་ཟེའི་མ་ན་རེ་བུ་ཁྱོད་ཀྱི་ལྷ་བཅོམ་ལྡན་འདས་ཀྱི་སྐུ་དེ། བཅོམ་ལྡན་འདས་
འདྲ་མི་འདྲ་ངས་ལྟ་དགོས་པས་སྒོ་ཕྱེས་ཤིག་ཟེར། ཟླ་བ་དྲུག་དང་ཞག་དྲུག་ལ་ཞག་གཅིག་མ་ཐིམ་མོ་
5 -



མ་ཎི་བཀའ་འབུམ།
བྱས་པས། མ་ཐིམ་ཡང་སྒོ་ཕྱེས་ཤིག །ནང་པར་ང་འཆི་བ་ཡིན། སངས་རྒྱས་ཞལ་(༣༦བ) བཞུགས་ཙ་
ན་མཐོང་བ་ཡང་ཕྱིས་ང་ལས་མེད། སངས་རྒྱས་འདྲ་མི་འདྲ་ངས་བལྟ་དགོས་པ་ཡིན། ངས་མ་བལྟས་ན་
གཞན་གྱིས་བལྟས་ཀྱང་འདྲ་མི་འདྲའི་ཤན་མི་ཕྱེད་པས་སྒོ་ཕྱེས་ཤིག་ཟེར། དེར་བུས་སྒོ་ཕྱེ་བ་དང་སྤྲུལ་
པའི་བཟོ་བོ་རྣམས་མི་སྣང་བར་གྱུར་ཏོ། །དེ་ནས་བྲམ་ཟེའི་མས་བལྟས་ནས་འདི་སྐད་ཅེས་ཟེར་རོ། །འོ་
ཤིན་ཏུ་ལེགས་སོ། །བཅོམ་ལྡན་འདས་དགུང་ལོ་སུམ་ཅུ་ལོན་པ་དང་མཉམ་མོ། །འོན་ཀྱང་མི་འདྲ་བ་
ཅུང་ཟད་བརྒྱད་ཀྱིས་མི་འདྲ་སྟེ། སངས་རྒྱས་ལ་དབུའི་གཙུག་ཏོར་ལྟར་མི་མངོན་པ་ཡོད། འདིའི་མངོན་
ནོ། །སངས་རྒྱས་ལ་དབུ་སྐྲ་བུང་བ་ལྟར་གནག་པ་ཡོད། འདིའི་དབུ་སྐྲ་བག་ཙམ་སྔོ། སངས་རྒྱས་ཀྱི་
སྨིན་མཚམས་ཀྱི་མཛོད་སྤུས་འགྲོ་བ་རྣམས་ཀྱི་དོན་བྱེད་ནུས་པ་ཡོད། དེ་འདི་ལ་མི་འདུག །སངས་རྒྱས་
ཀྱིས་གསུངས་པའི་ཆོས་སྒྲས་འགྲོ་བ་རང་རང་གི་སྐད་དུ་གོ་བར་བྱེད་པ་དེ་མི་འདུག །སངས་རྒྱས་ཀྱི་སྤྱོད་
ལམ་རྣམ་བཞིས་སེམས་ཅན་གྱི་དོན་བྱེད་པ་དེ་མི་འདུག །སངས་རྒྱས་ལ་དད་པ་ཅན་གྱིས་ན་བཟའ་
གསོལ་ཙ་ན་སོར་བཞི་ཙམ་གྱིས་སྐུ་ལ་མི་རེག་པ་དེ་མི་སྣང༌། སངས་རྒྱས་ལ་འོད་འདོམ་གང་བ་ཡོད་དེ་
འདི་ལ་མི་འདུག །གཞན་ཡོན་ཏན་དང་བྱིན་རླབས་འདྲའོ། །སྐུ་འདི་ལ་ཕྱིས་ཡོན་ཏན་བརྒྱད་འཆར། ཕྱི་
རོལ་པ་དང་རྟེན་བཟང་ངན་འགྲན་པའི་དུས་སུ། མུ་སྟེགས་པའི་ལྷ་ལ། ནང་པས་ཕྱག་མི་འཚལ་བར་
ནུས་ལ། མུ་སྟེགས་པས་ནང་པའི་རྟེན་ལ་ཕྱག་མི་འཚལ་བར་དམ་བཅའ་བ་བྱས་ནས་ལྕགས་སུ་བཅུག་
ཀྱང་། ལྕགས་རང་གྲོལ་དུ་སོང་ནས་ཕྱག་འཚལ་བར་འགྱུར། སྐུ་ལ་བལྟ་བས་ཆོག་མི་ཤེས་ཏེ། དེ་ཉིད་
དུ་ཆགས་ནས་བཀྲེས་པ་དང་སྐོམ་པ་མི་ཚོར་བ་འབྱུང་ངོ་། །སྐུ་ལ་བལྟས་ནས་ལོག་པའི་དུས་སུ་རྒྱབ་
སྟོན་མི་ཕོད་པར་སྤྱི་འགྲོས་བྱེད་པ་འོང་། སྐུ་འདིའི་ཞལ་མཐོང་བ་ཙམ་གྱིས་ནད་སོས་པ་དང་། སྡུག་
བསྔལ་བརྗེད་པ་དང༌། གདོན་དང་བྲལ་བ་དང་། ཡོན་ཏན་དཔག་ཏུ་མེད་པ་འབྱུང་( ༣༧ན)བ་ཡིན་ནོ་
ཞེས་མས་སྨྲས་པ་དང་། ཕྱིས་ཀྱང་མས་ཟེར་བ་བཞིན་དུ་བྱུང་ངོ་། །མ་དེ་ཤི་བ་དང་རིང་བསྲེལ་གྱི་ཕུང་
པོ་ཅན་དུ་གྱུར་ནས། བུས་རྡོ་རྗེ་གདན་དུ་མཆོད་རྟེན་བཞེངས་ནས་རིང་བསྲེལ་གྱི་སྙིང་པོ་ཅན་བྱས་
སོ། །ཞག་གཅིག་གིས་སྒོ་དབྱེ་སྔས་པ་ལ། སྐྱོན་ཅི་བྱུང་བལྟས་པས། ཞབས་གཡས་པའི་མཐེའུ་ཆུང་མ་
- 58 -



ཐུགས་རྗེ་ཆེན་པོ་སངས་
པ་རྒྱས་སྟོང་རྩའི་ལོ་རྒྱུས་ཆེན་མོ།
ཚང་བར་འདུག་སྟེ། བདུད་ལྷ་སྦྱིན་གྱིས་བཅོམ་ལྡན་འདས་ལ་སྐྱོགས་བརྒྱབ་པས། གནོད་སྦྱིན་ཧཾ་པུ་དང་།
ཛཾ་བྷ་ལས་བཀབ། ཕྱག་ན་རྡོ་རྗེས་སྒྲོགས་ལ་རྡོ་རྗེ་འཕངས་པས་དུམ་བུ་བརྒྱར་སོང་ངོ་། །དུམ་བུ་གཅིག་
གནོད་སྦྱིན་ཧཾ་བུའི་མགོ་བོ་ལ་ཕོག་ནས་ཤི །དུམ་བུ་གཅིག་གནོད་སྦྱིན་ཛཾ་བྷ་ལའི་མགོ་བོ་ལ་ཕོག་ནས་
རྨ་བྱུང་། གཅིག་སངས་རྒྱས་ཀྱི་ཞབས་གཡས་པའི་མཐེའུ་ཆུང་ ལ་ ཕོག་ནས་རྨ་ཚལ་བཏོད། ཞབས་
གཡས་པའི་མཐེའུ་ཆུང་མ་ཚང་བ་དེས་ལན་པ་ཡིན་ནོ། །རིན་པོ་ཆེ་མརྒད་ལ་སྤྱན་འབྲས་བྱས་འདུག་
གོ །སྐུ་དེའི་མིང་ནི་མ་ཧཱ་བོ་དྷི་ཞེས་བྱ་ཞེས་བྱུང་ཆུབ་ཆེན་པོ་ཞེས་གྲགས་སོ། །བུ་ཆེ་བ་མ་ཧཱ་སཾ་ བྷེས་
བཞེངས་པའི་སྐུ་ཚབ་ནི། བཱ་རཱ་ཎ་སཱི་དྲང་སྲོང་ལྷུང་བ་རི་དྭགས་རྒྱུ་བའི་ནགས་ཚལ་དུ་བཞེངས་ཏེ། དྷརྨ་
ཙཀྲ་ཞེས་གྲགས་སོ། །བུ་འབྲིང་པོ་བི་བ་སཾ་བྷེས་རྒྱལ་པོའི་ཁབ་ཏུ་བཞེངས་པའི་སྐུ་ཚབ་དེ་ལ་བྷེ་ལུ་ཙནྡྲ་
ཞེས་གྲགས་སོ། །སྐུ་དེ་གསུམ་བཅོམ་ལྡན་འདས་དགུང་ལོ་སུམ་ཅུ་བཞེས་པ་དང་མཉམ་པའི་སྐུ་ཚད་
ཡིན་ནོ། །ཡང་དག་པར་རྫོགས་པའི་སངས་རྒྱས་ཡོངས་སུ་མྱ་ངན་ལས་འདས་པ་དང་སྐུ་ཚབ་ལུང་
བསྟན་པའི་ལེའུ་སྟེ་བཅོ་ལྔ་པའོ།། །།
བཅུ་དྲུག་པ་བཅོམ་ལྡན་འདས་ཀྱི་སྐུ་ཚབ་ཤཱཀྱ་མུ་ནེས་
འགྲོ་དོན་ཇི་ལྟར་མཛད་པའི་ལེའུ།
ཨོཾ་མ་ཎི་པདྨེ་ཧཱུཾ། ད་ནི་སྐུ་ཚབ་དེ་རྣམས་ཀྱིས་འགྲོ་བའི་དོན་ཇི་ལྟར་མཛད་ལུགས་ལ། བྲམ་ཟེ་
སྤུན་གསུམ་གྱིས་བཞེངས་པའི་སྐུ་ཚབ་ནི་རྒྱ་གར་ཡུལ་གྱི་གནས་ གསུམ་ན་བཞུགས་ནས་འགྲོ་དོན་
མཛད། དགུང་ལོ་ཉི་ཤུ་རྩ་ལྔ་པའི་སྐུ་ཚད་ནི་སུམ་ཅུ་རྩ་གསུམ་པའི་ལྷ་གནས་སུ་ལྷ་རྣམས་ཀྱི་( ༣༧བ)
དོན་མཛད། དགུང་ལོ་བཅུ་གཉིས་པ་དང་བརྒྱད་པའི་སྐུ་ཚད་ནི། རྒྱལ་པོའི་ཁབ་ཀྱི་མཆོད་གནས་མཛད་
ནས། རྒྱ་གར་ཡུལ་དུ་ལོ་ལྔ་བརྒྱར་བཞུགས་ནས་འགྲོ་དོན་མཛད་དོ། །དེ་ནས་དགུང་ལོ་བཅུ་གཉིས་པའི་
སྐུ་ཚད་ནཾ། ལོ་ལྔ་བརྒྱར་ཨུ་རྒྱན་ཡུལ་དུ་སྤྱན་དྲངས་ནས་འགྲོ་དོན་མཛད། དེ་ནས་ཀླུས་བརྐུས་ནས་ཀླུའི་
- 59 -



མ་ཎི་བཀའ་འབུམ།
པར་
ཡུལ་དུ་སྤྱན་དྲངས་ནས། ཀླུའི་རྒྱལ་པོ་བཏང་བཟུང་གི་མཆོད་གནས་མཛད་དེ། ཀླུའི་ཡུལ་དུ་ལོ་ལྔ་བརྒྱ་
བཞུགས་ནས། ཀླུ་རྣམས་ཀྱི་དོན་མཛད་དོ། །དེ་ནས་མ་ག་དྷ་ན། རྒྱལ་པོ་ཧེ་མན་དྷིའི་མཆོད་གནས། ཤི
ལེན་ཏ་ཆུ་པ་ཏི་བྱ་བ་ཕྱག་ན་རྡོ་རྗེ་གྲུབ་པ་ཅིག་དང་། མཁན་པོ་ཀར་རྒྱལ་བྱ་བ་འཕགས་པ་བྱམས་པ་
གྲུབ་པ་ཅིག་དང༌། གྲུབ་ཐོབ་དེ་གཉིས་ཀྱིས། བཅོམ་ལྡན་འདས་ཀྱི་སྐུ་ཚབ་དེ་གཉིས་ཀླུའི་ཡུལ་ན་ཡོད་
་གཟིགས་ནས། མཁན་པོ་སྐར་རྒྱལ་གྱིས་འཕགས་པ་བྱམས་པར་སྤྲུལ། ཕྱག་ན་གན་དྷེ་བདུད་རྩི་
བསྣམས་ནས། ཀླུ་ལ་བདུད་རྩིའི་ཆར་ ཕབ་པས་ཀླུ་བྲིད། ཤི་ལེན་ཏས་ཕྱག་ན་རྡོ་རྗེར་སྤྲུལ་ནས་ཀླུ་
སྡིགས་ཤིང་གཟིར་ནས། བྱམས་པས་ཀླུ་སྐྱབས་ཏེ། དེ་བཞིན་གཤེགས་པ་སྐུ་ཁྲུས་མཛད་པའི་ཁྱིམ་ན་
ཡར་སྐུ་སྤྱན་དྲངས། སངས་རྒྱས་ཀྱི་བསྟན་པ་ནུབ་པའི་དུས་ན། སྐུ་དེས་སྣ་དྲངས་པའི་སྐུ་རྟེན་མི་ཡུལ་ན
བཞུགས་ཚད། ཀླུའི་ཡུལ་དུ་སྤྱན་དྲངས་པར་བྱས་སོ། །དེ་ནས་ལོ་ལྔ་བརྒྱར་མ་ག་དྷར་འགྲོ་དོན་མཛད་
དོ། །དེ་ནས་ལོ་ལྔ་བརྒྱ་ནས་མ་ག་དྷའི་གྲུབ་ཐོབ་ཅིག་གིས། ལྷ་མོ་འོད་ཟེར་ཅན་བསྒྲུབས་པ་དང་།
དངོས་གྲུབ་ཅི་འདོད་ཟེར་བས། མིའི་རྒྱལ་པོ་བྱེད་པ་ཅིག་འདོད་ཅེས་སྨྲས་པ་དང་། ཁྱོད་རང་ཤར་
ཕྱོགས་སུ་སོང་ཅིག་འདོད་པའི་དོན་གྲུབ་འོང་ཟེར་ནས། གྲུབ་ཐོབ་དེས་བ་གླང་རྫིའི་གྲོང་ཁྱེར་དུ་ཕྱིན་པ་
དང་། བ་གླང་རྫི་མ་བུ་རྣམས་སྐྲ་འབལ་བྲང་བརྡུང་བྱེད་པ་མཐོང་ངོ་། ཁྱེད་ཅིའི་ཕྱིར་མྱ་ངན་བྱེད་ཅེས་
དྲིས་པས། ངའི་བུ་ལ་རྒྱལ་པོའི་རེ་མོས་བབ་པོ། །རྒྱལ་པོ་བབ་པ་དང་ངའི་བུ་དེའི་ནུབ་མོ་རང་འཆི་བ་
ཡིན་(༣༨ན)ཟེར་རོ། །འོ་ན་ངས་བུའི་ཚབ་མ་བྱའོ་བྱས་པས། འོ་ན་བྱེད་པར་ཞུ་བྱས་ཏེ། དེ་ནས་གྲུབ་ཐོབ་
དེ་ལ་རྒྱལ་པོར་དབང་བསྐུར་ནས། རྒྱལ་པོ་གསེར་གྱི་ཁྲི་ལ་བཞུགས་ཙམ་ན། ནམ་སྲོད་ལ་རྒྱལ་པོའི་
བཙུན་མོ་མཛེས་མ་ཅིག་བྱུང་ནས་བཀུར་སྟི་བྱེད་དུ་བྱུང་ངོ༌། །ནམ་ཕྱེད་ཙམ་ན་རྒྱལ་པོའི་མཆན་དུ་ཉལ་
པོ་ལ་བྱུང་བ་དང༌། སྡིགས་མཛུབ་ཅིག་ཕྱར་ནས་གདེངས་པས་སྦྲུལ་དུ་སོང་ངོ༌། །དེ་བསད་ནས་དུམ་
བུར་གཏུབས་ཏེ་མགོ་བཅོམ་ནས་བཞག་གོ །ནང་པར་ཉི་མ་ཤར་ཙམ་ན་རྒྱལ་པོའི་བུར་སྤྱན་འདྲེན་པ་ལ་
རོལ་ཆ་ཁྱེར་ནས་འོངས་ཙམ་ན། རྒྱལ་པོ་གསེར་གྱི་ཁྲི་ལ་བཞུགས་ནས་སྔར་བས་གཟི་བརྗིད་ཆེ་བར་
འདུག་པས། ཨེ་མ་ཧོ། །ངོ་མཚར་ཆེ་ངེད་ཀྱི་རྒྱལ་པོ་བྱས་ཚད་ནུབ་རེ་ནས་འཆི་བ་ཡིན་པ་ལ། ཁྱེད་མ་
- 60 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གྲོངས་པ་ཇི་ལྟར་ཡིན་ཞེས་དྲིས་པས། ང་གྲུབ་པ་ཐོབ་པའི་གང་ཟག་ཅིག་ཡིན། རྒྱལ་པོའི་ཟ་འདྲེ་དེ་ཀླུར་
འདུག་སྟེ་ངས་ཀླུ་བསད་པས་སྦྲུལ་གྱི་རོ་འདི་ཡིན། ད་རྒྱལ་པོ་སུས་བྱས་ཀྱང་མི་འཆི་ཡིས་ཁྱེད་རང་རྒྱལ་
པོ་གང་འོས་བསྐོས་ཤིག་བྱས་པས། ད་ཁྱོད་རང་ལ་རྒྱལ་པོ་ཞུ་བྱས་ཏེ། དེའི་མིང་རྒྱལ་པོ་གོ་པ་ལ་ཞེས་
བྱའོ། །དེའི་སྲས་རྒྱལ་པོ་ར་མ་ཕ་ལ་ཞེས་བྱའོ། །དེའི་སྲས་རྒྱལ་པོ་དེ་བ་ཕ་ལ་ཞེས་བྱའོ། །དེའི་སྲས་དྷརྨ་
ཕ་ལ་ཞེས་བྱའོ། །ཆོས་སྐྱོང་བའི་རྒྱལ་པོ་དེའི་སྐུ་རིང་ལ། །ནུབ་ཕྱོགས་བྷ་ལེནྡྲའི་ཕྱི་རོལ་མུ་སྟེགས་པས་
དམག་དྲངས་ནས། ཤི་ན་ལེནྡྲའི་མགོན་པོ་བརྒྱད་དང༌། སྒྲོལ་མ་བརྒྱད་ཀྱི་ལྷ་ཁང་ལ་སོགས་པ་གཙུག་
ལག་ཁང་ཐམས་ཅད་བཤིག །པཎྜི་ཏ་ཐམས་ཅད་དཀྲོངས། གླེགས་བམ་ཐམས་ཅད་ཀྱང་བསྲེགས་ནས་
ཆོས་བསྣུབས་པས། ཆོས་སྐྱོང་བའི་རྒྱལ་པོ་དྷརྨ་པ་ལས། རྒྱ་ནག་གི་རྒྱལ་པོ་དེ་བ་རཱ་ཛ་དང་ གྲོགས་པོ་
བྱས་ནས། སྐྱེས་པར་སྐྱེལ་ཚུར་བསྐུར་བྱེད་པ་ལས། དེའི་ཚེ་རྒྱ་གར་གྱི་རྒྱལ་པོས། རྒྱ་ནག་གི་རྒྱལ་པོ་ལ་
ཁྱེད་རྒྱ་ནག་གི་རྒྱལ་པོ་བྱ་བ་དམག་དཔུང་ཆེ་བ་ཡིན་ཟེར་བས། ང་རྒྱ་གར་གྱི་རྒྱལ་པོ་ལ་ཕྱི་རོལ་༑ ༣༢༢)
མུ་སྟེགས་པའི་དམག་དྲངས་ནས་བསྟན་པ་བཤིག་པས། ཁྱེད་ཀྱི་དམག་གི་དཔུང་ཆེན་ པོ་ཅིག་བཏང་
བར་ཞུ་ཞེས་ཕོ་ཉ་མངགས་ནས་སྤྲིངས་སོ། །རྒྱ་ནག་རྒྱལ་པོས་ཟ་འོག་གི་བེར་སྲུབས་མེད་པ་རི་མོ་སྣ་
ཚོགས་ཡོད་པ། མཚོན་དང་གཟོང་གིས་མི་ཕྱེད་པ། ཐུགས་ཀར་དཔལ་བེའུ་ཡོད་པ་ཅིག་རྒྱལ་པོ་ལ་ན་
བཟར་བསྐུར། ཡང་གསེར་དངུལ་གྱི་བུམ་པ་རིན་པོ་ཆེས་བཀང་བ་དང་། དར་ཟབ་ལ་སོགས་པའི་སྐྱེས་
ལན་གཉིས་བསྐུར་བྱུང་ནས། ངེད་རྒྱ་ནག་གི་དམག་གིས་རྒྱ་གར་དུ་མི་ཐོན། དཀོར་ནོར་དེ་རྣམས་ལ་ཆ་
རྐྱེན་གྱིས་ལ་ཁྱེད་རང་ནང་པ་སངས་རྒྱས་པའི་རྒྱལ་པོ་རྣམས་ཆོས་སྲིད་གྱིས་ལ། མུ་སྟེགས་པ་ཐུལ་ཅིག་
ཅེས་སྤྲིངས་བྱུང་ངོ༌། །དེར་རྒྱ་ནག་གི་རྒྱལ་པོས་བསྐུར་བྱུང་བའི་རྐྱེན་དེ་རྣམས་ལ་ཆ་རྐྱེན་བྱས་ནས།
ནང་པ་སངས་རྒྱས་པའི་རྒྱལ་པོ་ཀུན་འདུས་ཏེ། ཕྱི་རོལ་མུ་སྟེགས་པོ་ལ་དམག་དྲངས་ནས་མུ་སྟེགས་ཀྱི་
རྟེན་བཙུགས་པ་ཐམས་ཅད་བཤིག །མུ་སྟེགས་ཀྱི་ཆོས་ཐམས་ཅད་བསྲེགས། མུ་སྟེགས་ཀྱི་བསྟན་པ་
བཤིག་གོ །རྒྱ་ནག་གི་རྒྱལ་པོས་ལོ་གཅིག་ལ་སྐྱེས་ལན་གཉིས་བསྐུར་བྱུང་ནས། ལྷ་ཁང་གསོས་ པ་
དང༌། གླེགས་བམ་བྲིས་པ་དང་། པཎྜི་ཏ་ལ་ཆོས་བཙུགས་ཏེ་བསྟན་པ་སོར་ཆུད་དོ། །དེའི་དུས་སུ་རྒྱལ་
• 51 -



མ་ཎི་བཀའ་འབུམ།
བཟང་
བློན་རྣམས་དགའ་ཞིང་སྤྲོ་ནས་ཡོད་པ་ལ། རྒྱལ་པོ་དྷརྨ་ཕ་ལ་ལ་ཐུགས་ཁྲལ་ཆེར་སྐྱེས་ནས། སྐྱེས་ལན་
ཆེན་པོ་ཅིག་འདོད་དུ་འོང་སྙམ་པ་དང༌། དེ་ནས་དུས་ལན་ཅིག་ན་རྒྱ་ནག་གི་རྒྱལ་པོས་ཕོ་ཉ་བཏང་ནས་
འདི་སྐད་ཅེས་སྤྲིངས་སོ། །ཀྱེ་རྒྱལ་པོ་ཆེན་པོ་ཆོས་སྐྱོང་བསྟན་པའི་བདག །སྔོན་བསགས་བསོད་ནམས་
དམ་པའི་ཕུལ་གྱུར་པས། །རིགས་བཙུན་མཐོ་ལ་བཟང་བ་རྒྱལ་པོའི་རྒྱུད་དུ་འཁྲུངས། །གནས་པ
ཁྱད་དུ་འཕགས་པ་རྒྱ་གར་ཡུལ་དབུས་སུ། །ལས་བཟང་སྔོན་གྱི་འཕྲོ་མཐུད་ཆོས་སྐྱོང་མངའ་བདག་
མཛད། །བསོད་ནམས་ཁྱད་དུ་འཕགས་པས་(༣༩ན)དགེ་ཚོགས་སྤེལ་ལ་བརྩོན། །སྐུ་ཁམས་བཟང་
ཞིང་དགེ་ཚོགས་སྤེལ་བར་བདག་གིས་ཁུམས། །གནས་དང་ཡུལ་གྱིས་བསྐལ་པས་ཞལ་ཡང་མ་མཇལ་
ཡང་། །ལས་དང་སྨོན་ལམ་མཐུན་པས་ཐོས་པའི་ཕྲིན་ལ་བརྟེན། །ཕན་ཚུན་བརྩེ་སེམས་གྲོགས་སུ་བྱས་
ནས་སྐྱེས་ཀྱིས་འགྲུལ། ཁྱོད་ནི་ཡུལ་དབུས་སངས་རྒྱས་བྱོན་པའི་གནས་འཁྲུངས་པས། །བསོད་ནམས་
གསོག་པའི་རྟེན་གྱིས་ཁྱེད་ལ་ཕོངས་པ་མེད། །བདག་ནི་སངས་རྒྱས་ཞབས་ཀྱིས་མ་བཅགས་མཐའ་
འཁོབ་སྐྱེས། །སྔོན་གྱི་བསོད་ནམས་དམན་པས་ཚོགས་བསགས་མཆོད་གནས་མེད། །ལོངས་སྤྱོད་ཀྱིས་
ནི་ཕོངས་པར་མ་གྱུར་ཏེ། །བསོད་ནམས་བསག་པའི་རྟེན་གྱིས་ཕོངས་ ལགས་པས། ཁྱོད་ཀྱི་མཆོད་
གནས་སངས་རྒྱས་ཞལ་སྐྱིན་དེ། །དགེ་སློང་བཞི་དང་བཅས་ནས་གནང་བར་ཞུ། ཁྱེད་རྒྱ་གར་གྱི་རྒྱལ་
པོ་ཆོས་ཀྱི་ཉམས་ཆེ་སྟེ། །ངེད་རྒྱ་ནག་གི་རྒྱལ་པོ་ཆོས་ཀྱི་ཉམས་ཆུང་བས། བཅོམ་ལྡན་འདས་ཀྱི་ཞལ་
སྐྱིན་དགུང་ལོ་བཅུ་གཉིས་པའི་ཚད་དང༌། ཆུ་ཀླུང་སྣ་ཚོགས་པའི་མདོ་དང་། རྒྱན་སྟུག་པོ་བཀོད་པའི་
མདོ་དང་། འདུལ་བ་ཀོ་ཤ་དང་། མདོ་ཟ་མ་ཏོག་བཀོད་པ་དང་བཞི། དགེ་སློང་བཞི་དང་བཅས་པ་བསྐུར་
བར་ཞུའོ་ཞེས་སྤྲིངས་བྱུང་བས། མི་བསྐུར་བའི་དབང་མེད་ནས་འདི་སྐད་ཅེས་སྤྲིངས་སོ། །ཀྱེ་མ་རྒྱལ་པོ་
ཆེན་པོ་ཁྱོད་ལ་གསོལ་བ་ནི། །བདག་གི་མཆོད་གནས་སངས་རྒྱས་ཞལ་སྐྱིན་འདི། །འཇིག་རྟེན་འདི་ན་
འདི་དང་མཚུངས་པ་ཡི། །མཆོད་པའི་རྟེན་གཞན་ཡོད་པ་མ་ཡིན་ཏེ། །གང་ཞིག་རྐང་གཉིས་གཙོ་བོ་ཉིད་
ཀྱིས་ལུང་བསྟན་ཞིང་། །བདག་ཉིད་ཀྱིས་ནི་བྱིན་བརླབས་མངའ་གསོལ་བའི། །སངས་རྒྱས་སྐུ་གཟུགས་
དམ་པ་འདི་དག་ནི། །གང་ཞིག་བཞེངས་ནས་ཕྱག་འཚལ་མཆོད་བྱེད་པ། །སངས་རྒྱས་ཉིད་ལས་མཆོད་
• 2 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དང་ཁྱད་མེད་གསུངས། །དེ་ཕྱིར་མོས་གུས་དང་བས་འདི་མཆོད་པ། །སངས་རྒྱས་ཉིད་དུ་ངེས་པར་
འགྱུར་བས་ན། །དེ་ཕྱིར་དད་དང་གུས་(༣༩བ)པས་མཆོད་པ་མཛོད། ཁྱེད་ཅག་བདག་ལ་བརྩེ་བར་
གྱུར་པས་ན། ཁྱེད་ནི་བཀའ་སྩལ་ཤིན་ཏུ་ལྕི་བའི་ཕྱིར། །བདག་གི་ཁྱེད་ལ་མཆོད་གནས་དབུལ་བར་བགྱི།
ཁྱོད་ཀྱིས་དད་ཅིང་གུས་པས་ཕྱག་མཛོད་ཅིག །ཅེས་སྤྲིངས་ནས་སྐུ་ཚད་ཤིང་རྟ་ལ་བཞུགས། གྱད་མི་
བཞིས་སྤྱན་དྲངས་སོ། །རྒྱ་ནག་གི་རྒྱལ་པོ་དྲིན་ཆེ་བས་དེ་རྣམས་རྫོངས། རྒྱ་ནག་གི་ཡུལ་དུ་ལོ་ལྔ་བརྒྱ་
བཞུགས་ནས་སེམས་ཅན་གྱི་དོན་མཛད་དོ། །དེ་ནས་རས་བྲིས་ཀྱི་སྐུ་ཇི་ལྟར་བྱུང་ཚུལ་ནི། བཅོམ་ལྡན་
འདས་ཞལ་བཞུགས་པའི་དུས་སུ། །རྒྱལ་པོ་གཟུགས་ཅན་སྙིང་པོ་དང་། མཐའ་འཁོབ་ཀྱི་རྒྱལ་པོ་ཨུ་ཏྲ་
ཡ་ན་བྱ་བ་གཉིས་མ་ཕྲད་ཀྱང་སྐྱེས་ཀྱིས་འགྲུལ་པའི་གྲོགས་པོ་ཡིན་པ་ལ་སྐྱེས་བསྐུར་རེས་བྱེད་པས།
དུས་ནམ་ཞིག་ཨུ་ཏྲ་ཡ་ནས་རིན་པོ་ཆེ་སྣ་ཚོགས་དང༌། རས་སྣ་ཚོགས་ལ་སོགས་པས་སྐྱེས་སྔ་ན་མེད་
པའི་ངོ་མཚར་ཅན་མང་པོ་བསྐུར་ནས་བྱུང་བས། རྒྱལ་པོ་གཟུགས་ཅན་སྙིང་པོ་ཐུགས་ཁྲལ་སྐྱེས་ནས་ཅི
བསྐུར་ བསམས་པས། སྔོན་ ཆད་མེད་ པའི་ངོ་མཚར་ཅན་མ་ རྙེད་དེ། བཅོམ་ལྡན་འདས་ལ་ཞུས་པ།
བདག་ལ་གྲོགས་པོ་ཨུ་ཏྲ་ཡ་ནས། སྐྱེས་ངོ་མཚར་ཅན་མང་པོ་བསྐུར་བྱུང་ཡང་བདག་གིས་ངོ་མཚར་ཅན་
མ་རྙེད་པས་ཅི་བསྐུར་ཞེས་ཞུས་པས། བཅོམ་ལྡན་འདས་ཀྱིས་བཀའ་སྩལ་པ། འོ་ན་ཁྱོད་ ཀྱིས་སྐྱེས་
ལན་དུ་ངའི་གཟུགས་ལ་སྤྱན་རས་གཟིགས་དང་། འཇམ་དཔལ་དང་ཉན་ཐོས་དགྲ་བཅོམ་པས་བསྐོར་
བ་བྲིས་ལ་བསྐུར་ཅིག་གསུངས་ནས། ལྷའི་བཟོ་བོ་བི་ཤྭ་ཀརྨ་ལ་བྲི་བར་ཞུས་པས་རེས་བཏུལ་ཏེ། བཅོམ་
ལྡན་འདས་གློར་བཞུགས་ནས་སྐུ་ཇི་ལྟ་བ་བྲི་བར་བརྩམས་པ་ལས། བཅོམ་ལྡན་འདས་ཀྱི་གཟི་བརྗིད་
ཀྱིས་བྲི་བར་མ་ནུས་སོ། །དེ་ནས་བཅོམ་ལྡན་འདས་རྒྱབ་ཕྱོགས་སུ་བཞུགས་ཏེ་རས་ལ་སྐུ་ཇི་འདྲ་བའི་
འོད་བཏང་ནས་བྱིན་གྱིས་བརླབས་སོ། །འོད་ཇི་ལྟར་འདུག་པ་ལྟར་བྲིས་ཏེ། བཅོམ་ལྡན་འདས་ཀྱིས་རབ་
ཏུ་གནས་པར་མཛད་ནས། གླང་པོ་ཆེ་ལ་བསྐྱོན་གདུགས་ཕུབ་འཕན་(༤-༠ན)དར་དང་། རོལ་མོའི་སིལ་
ཁྲོལ་མང་པོ་དང་བཅས་ཏེ་བསྐུར། མཐའ་འཁོབ་རྒྱལ་པོ་ཨུ་ཏྲ་ཡ་ནས་ཀྱང་རོལ་མོ་དང་འཕན་གདུགས་
མང་པོས་བསུས་ནས་མཆོད་པ་བྱས་སོ། །རྒྱལ་པོས་སྐུ་གཟུགས་ལ་བལྟས་ཏེ་ཤིན་ཏུ་དད་ཅིང་མོས་གུས་
བ. 63.



མ་ཎི་བཀའ་འབུམ།
བྱས་པས་དད་པ་སྐྱེས་ནས་རྒྱལ་སྲིད་སྤངས། རབ་ཏུ་བྱུང་ནས་དགྲ་བཅོམ་པ་ཐོབ་པོ། །རས་བྲིས་ཀྱི་སྐུ་
ནི་དེ་ལྟར་བྱིན་གྱིས་བརླབས་ནས་བྱོན་ནོ། །དེ་ནས་རྒྱ་གར་གྱི་རྒྱལ་པོ་དང་། བལ་པོའི་རྒྱལ་པོ་གཉིས་
སྐྱེས་ཕར་བསྒྱུར་ཚུར་བསྐུར་བྱེད་པ་ལས། བལ་པོའི་རྒྱལ་པོ་དྷརྨ་ཨ་ཤྭ་བྱ་བས། རྒྱ་གར་གྱི་རྒྱལ་པོ་དྷརྨ་
ཕ་ལ་ལ། སྐྱེས་སུ་རིན་པོ་ཆེ་གླང་པོ་ཆེའི་རྒྱབ་ཁལ་གཅིག་བརྫ་ངོས་ནས། དེའི་སྐྱེས་ལན་དུ་སངས་རྒྱས་
དགུང་ལོ་བརྒྱད་པའི་སྐུ་ཚད་ཤཱཀྱ་མུ་ནེ་བསྒྱུར་ཅིག་ཅེས་སྤྲིངས་བྱུང་བས། མི་བསྐུར་མ་བཏུབ་སྟེ་བསྐུར་
ནས། བལ་ཡུལ་དུ་ལོ་ལྔ་བརྒྱ་བཞུགས་ནས་འགྲོ་བའི་དོན་མཛད་དོ། །དེ་རྣམས་ནི་བཅོམ་ལྡན་འདས་
ཀྱི་སྐུ་ཚབ་ཤཱཀྱ་མུ་ནེས་འགྲོ་དོན་ཇི་ལྟར་མཛད་པའི་ལེའུ་སྟེ་བཅུ་དྲུག་པའོ།། །།
བཅུ་བདུན་པ་གསང་སྔགས་ཀྱི་རྒྱུད་སྡེའི་བབས་ཚུལ་དང་། སྤྱན་
རས་གཟིགས་ཀྱི་རྒྱུད་ཀྱི་བྱུང་ཚུལ་གྱི་ལེའུ།
ཨ་
ཨོཾ་མ་ཎི་པདྨེ་ཧཱུཾ། འདི་ན་མར་ལ་སྐུ་གསུང་ཐུགས་ཀྱི་རྟེན་རང་བྱུང་དུ་ཇི་ལྟར་བྱོན་པའི་གླེང་གཞི་
སྟོན་ཏེ། སངས་རྒྱས་ཡོངས་སུ་མྱ་ངན་ལས་མ་འ
མ་འདས་པའི་གོང་ཙམ་ན། ཡུལ་མ་ག་དྷ་ན་རྒྱལ་བུ་དྷརྨ་ཨ
ཤྭ་བྱ་བ་རྒྱལ་བུར་གྱུར་པའི་དུས་ན། སངས་རྒྱས་མ་ག་དྷར་བསོད་སྙོམས་ལ་བྱོན་པས་རྒྱལ་བུ་སྤྲོ་བ་
སྐྱེས་ནས། རྩེད་མོ་བྱེད་པའི་ས་ནས་བྱེ་མ་སྦར་བ་གང་བླངས་ནས། བཅོམ་ལྡན་འདས་ལ་གཏོར་བས་
བཅོམ་ལྡན་འདས་ཀྱིས་གདུལ་བྱར་གཟིགས་ནས། ལྷུང་བཟེད་བཟེད་པས་བྱེ་མ་ལྷུང་བཟེད་དུ་ཆགས་
པ་བགྲངས་པས་བྱེ་མའི་གྲངས་བྱེ་བ་འབྱུང་། སངས་རྒྱས་ཀྱི་ཞལ་ནས་མ་འོངས་པའི་དུས་ན་རྒྱལ་བུ་
འདི་ཆོས་རྒྱལ་མྱ་ངན་མེད་ཅེས་བྱ་ པར་ གྱུར་ཏེ། སངས་རྒྱས་ཀྱི་རིང་བསྲེལ་ཅན་གྱི་མཆོད་རྟེན་བྱེ་བ་
བཞེངས་པར་འགྱུར་རོ་ཞེས་ལུང་བསྟན་ནོ། །དེ་ནས་(ང༌ བབ)སངས་རྒྱས་མྱ་ངན་ལས་འདས་ནས་དགུང་
ལོ་མང་ཞིག་ལོན་པ་དང་། གྲོང་ཁྱེར་ཤིང་ཐག་ཅན་བྱ་བར་རྒྱལ་པོ་ཤིང་རྟ་བཅུ་པ་བྱ་བ་ལ། བཙུན་མོ་
འབྲོག་མཁན་མ་བྱ་བ་ཡོད་པའི་སྲས་མྱ་ངན་མེད་ཅེས་བྱ་བར་སྐྱེས། དེ་བྱང་ཕྱོགས་རྔ་སྒྲ་ཅན་གྱི་མུ་སྟེགས་
（,
- (64 ..



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དང་འཐབས་པས། རྔ་སྒྲ་ཅན་གྱི་མུ་སྟེགས་ཐམས་ཅད་བསད། གྲོང་ཁྱེར་ཤིང་ཐག་ཅན་དུ་ཡང་ཉེས་པ་
བྱས་པ་ཐམས་ཅད་གསོད་ལུགས་མི་འདྲ་བ་དུ་མ་བྱས་ནས་བསད། རབ་ཏུ་བྱུང་བ་ཅིག་སྒོ་ནས་གཤེད་
པོའི་ཁང་པར་བྱུང་བ་ཡང་། ཟངས་འབྲུ་མར་གྱིས་བཀང་ནས་བཙོས་པས་པདྨའི་སྟེང་ན་ཟིལ་པ་ཁྲམ་མེ་
འདུག་ནས། ངོ་མཚར་དང་འགྱོད་པ་སྐྱེས་སོ། །དུས་དེ་ཙམ་ན་བྱ་གག་གི་ཀུན་དགའ་ར་བ་ན་གནས་
བརྟན་གྲགས་པ་བྱ་བ་དགྲ་བཅོམ་པ་ཐོབ་པ་ཅིག་ཡོད་པས། དེ་ལ་རྒྱལ་བུ་མྱ་ངན་མེད་ཀྱིས་སྡིག་པ་སྦྱོང་
བའི་ཐབས་ཞུས་པས། དགེ་བའི་རྩ་བ་བྱས་པས་ནི། །སྡིག་པ་བྱས་པ་དག་འགྱུར་ཏེ། །ཟླ་བ་སྤྲིན་ལས་
གྲོལ་བ་བཞིན། །དེ་ནི་སྡིག་ལས་གྲོལ་བར་འགྱུར། །ཞེས་གསུངས་པ་དང་། དགེ་བ་ཇི་ལྟར་བྱ་ཞེས་ཞུས་
པས། ནུབ་གཅིག་ལ་སྐུ་གདུང་བྱེ་བ་བཞེངས་ཤིག་དེས་རྒྱལ་པོའི་སྡིག་པ་འདག་པར་འགྱུར་རོ་ཞེས་
གསུངས་པ་དང་། རྒྱལ་པོས་སྨྲས་པ། ངས་ནུབ་གཅིག་ལ་མཆོད་རྟེན་བྱེ་བ་ལས་གཅིག་ཀྱང་མི་འགྲུབ།
ངའི་སྡིག་པ་མི་འདག་པ་ཡིན་ནམ་ཐབས་གཞན་མི་མངའ་འམ་ཞེས་ཞུས་པས། གནས་བརྟན་གྱིས་སྨྲས་
པ། ཁྱོད་སྔོན་སངས་རྒྱས་ཀྱིས་ལུང་བསྟན་པའི་རྒྱལ་པོ་ཡིན། སངས་རྒྱས་ལ་བྱེ་མ་ཕུལ་བས་དུས་ཕྱི་མ་
ལ་ཆོས་རྒྱལ་མྱ་ངན་མེད་ཅེས་བྱ་བར་གྱུར་ནས། མཆོད་རྟེན་བྱེ་བ་སྙེད་བཞེངས་པར་འགྱུར་རོ་ཞེས་ལུང་
བསྟན་པ་ཡིན་པས། རྒྱལ་པོས་དཀོན་མཆོག་ལ་མཆོད་པ་ཕུལ། ཆོས་སྐྱོང་ལ་གཏོར་མ་བྱིན་ལ། ང་སངས་
རྒྱས་ཀྱིས་ལུང་བསྟན་པའི་རྒྱལ་པོ་ཡིན་ན། ལྷ་མ་སྲིན་སྡེ་བརྒྱད་ཀྱིས་འཛམ་བུའི་གླིང་ཐམས་ཅད་ཁ་བ་
ཅན་གྱི་རྒྱལ་ཁམས་ཚུན་ཆད་དུ། དེ་བཞིན་གཤེགས་པའི་སྐུ་གདུང་(༤ ༡ན)རིལ་བསྲེལ་གྱི་སྙིང་པོ་ཅན་
བྱེ་བ་བཞེངས་ཤིག །དེ་མ་བཞེངས་ན་སངས་རྒྱས་ཀྱི་བཀའ་བཅག་པ་ཡིན་ནོ་ཞེས་བཀའ་བསྒོས་ཤིག །དེ་
ལྟར་བཀའ་བསྒོས་པས། ནུབ་གཅིག་ལ་འཛམ་བུའི་གླིང་དུ་མཆོད་རྟེན་བྱེ་བ་ཟིན་པ་དང༌། རྒྱལ་པོས་
དགྲ་བཅོམ་པ་ཐོབ་པར་འགྱུར་རོ་ཞེས་གསུངས་སོ། །རྒྱལ་པོས་དེ་ལྟར་བྱས་པ་དང༌། ལྷ་མ་སྲིན་སྡེ་
བརྒྱད་ཀྱིས་ནུབ་གཅིག་ལ་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་གྱི་མཆོད་རྟེན་བྱེ་བ་བཞེངས།
གནས་བརྟན་གྲགས་པ་བྱེ་བ། ཆོས་རྒྱལ་མྱ་ངན་མེད་བྱེ་བ་སྤྲུལ་ནས་རབ་གནས་བྱས། དེའི་ཐོ་རངས་
རྒྱལ་པོས་དགྲ་བཅོམ་པ་ཐོབ་པར་གྱུར་ཏོ། །དེ་ལྟར་ཐུགས་ཀྱི་རྟེན་བྱེ་བ་བཞེངས་པ་ཆོས་རྒྱལ་མྱ་ངན་
- 65-



མ་ཎི་བཀའ་འབུམ།
ང་ཡང་
མེད་ཡིན་ནོ། །དེ་ནས་དུས་ཕྱིས་རྒྱལ་པོ་ཛ་ཞེས་ཀྱང་བྱ། ཨིནྡྲ་བོ་དྷི་ཞེས་ཀྱང་བྱ་བ་ཅིག་བྱུང་བས་ཡབ་མེས་
ཀྱི་ཡི་གེ་གཟིགས་པས། སྔོན་སངས་རྒྱས་བཞུགས་པའི་དུས་སུ། ང་ནི་འདི་ནས་མི་སྣང་ནས། །ལོ་ནི་ལྔ་
བརྒྱའི་ཐ་མ་ལ། །བསྟན་པའི་སྙིང་པོ་དམ་པའི་བཀའ། །རྒྱལ་པོ་ཛ་ཞེས་བྱ་བ་ལ། །ལག་ན་རྡོ་རྗེས་སྟོན་
པར་འགྱུར། །ཞེས་ལུང་བསྟན་པ་གཟིགས་སོ། །རྒྱལ་པོའི་ཐུགས་དགོངས་ལ། སངས་རྒྱས་ཀྱིས་ལུང་
བསྟན་པའི་རྒྱལ་པོ་དེ་ང་ཡིན་པར་འདུག་པས། སྔོན་ཆོས་རྒྱལ་མྱ་ངན་མེད་ཀྱིས་ཀྱང་ལུང་བསྟན་པའི་
རྒྱལ་པོ་ཡིན་ནམ་མིན། དཀོན་མཆོག་དང་ཆོས་སྐྱོང་ལ་དཔང་བཙུགས་ནས་འགྲུབ་པ་ཡིན་ཟེར་བས།
ང་ལུང་བསྟན་པའི་རྒྱལ་པོ་ཡིན་ནམ་མ་ཡིན་བརྟག་དགོས་སྙམ་ནས། བྱང་ཆུབ་ཀྱི་ཤིང་ལ་མཆོད་
པ་ཆེན་པོ་བྱས། ཆོས་སྐྱོང་ལ་གཏོར་མ་ཕུལ་ནས། བདག་སངས་རྒྱས་ཀྱིས་ལུང་བསྟན་པའི་རྒྱལ་པོ་
ཡིན་ན་པོ་ཏི་དང་གླེགས་བམ་གྱི་ཆར་འབབ་པར་གྱུར་ཅིག་ཅེས་བཀའ་བསྒོས་པས། དེའི་ཐོ་རངས་ཀ་
བཅོམ་ལྡན་འདས་རྡོ་རྗེ་སེམས་དཔའ་ནམ་མཁའ་ལ་བྱོན་ནས། གསེར་གྱི་གླེགས་བམ་ལ་བེ་ཌཱུརྱ་ཞུན་
(༤ ༡བ)མས་བྲིས་པའི་གླེགས་བམ་གྱི་ཆར་ཕབ་སྟེ། སྔགས་ཀྱི་ཏན་སྡེ་བཅོ་བརྒྱད་བྱུང་ངོ༌། །དེ་རྣམས་
རྒྱལ་པོས་མ་མཁྱེན་ནས་ཞག་བདུན་དུ་བ་སྤུ་གཟིངས་མཆི་མ་ཕྱུང་ནས་གསོལ་བ་བཏབ་པས། སྤྱན་
རས་གཟིགས་གསུང་གི་རྒྱུད་ལས་ཞལ་སྟོན་གྱི་ལེའུ་ཞེས་བྱ་བ་མཁྱེན་པར་གྱུར་ནས་བསྒྲུབས་པས།
ཞག་ཉི་ཤུ་རྩ་གཅིག་ན་སྤྱན་རས་གཟིགས་ངག་གི་དབང་ཕྱུག་གི་ཞལ་མཐོང་ནས། པོ་ཏི་དང་གླེགས་
བམ་ཐམས་ཅད་ཀྱི་དོན་ཁོང་དུ་ཆུད་པར་གྱུར་ཏོ། །དེ་ནས་བསྒྲུབས་པས་སྤྱན་རས་གཟིགས་འགྲོ་བ་འདུལ་
བའི་དཀྱིལ་འཁོར་དུ། རྒྱལ་པོ་དང་བཙུན་མོ་སྲས་གཡོག་འཁོར་ལྔ་བརྒྱ་དང་བཅས་པ་ཕུང་པོ་ལྷག་མ་
མེད་པའི་མྱ་ངན་ལས་འདས་པའི་དབྱིངས་སུ་སངས་རྒྱས་སོ། །གསང་སྔགས་ཀྱི་རྒྱུད་སྡེའི་བབས་ཚུལ་
དང༌། སྤྱན་རས་གཟིགས་ཀྱི་རྒྱུད་ཀྱི་བྱུང་ཚུལ་གྱི་ལེའུ་སྟེ་བཅུ་བདུན་པའོ།། །།
- 66 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
བཅོ་བརྒྱད་པ་རྒྱ་གར་གྱི་ཡུལ་དུ་སྐུ་རང་བྱུང་དང་གསུང་རང་བྱུང་
དང༌། ཐུགས་རང་བྱུང་གི་བྱུང་ཚུལ་བསྟན་པའི་ལེལུ་
ང་
ཨོཾ་མ་ཎི་པདྨེ་ཧཱུཾ། ད་ནི་རྒྱ་གར་གྱི་ཡུལ་དུ་སྐུ་རང་བྱུང་དང་གསུང་རང་བྱུང་དང་ཐུགས་རང་བྱུང་
དང་། སྤྱན་རས་གཟིགས་ཀྱི་གདུལ་བྱ་ཇི་ལྟར་བྱུང་ཚུལ་སྟོན་ཏེ། དེ་ལ་དང་པོ་སྐུ་ཇི་ལྟར་བྱུང་བ་ནི། རྒྱ་
གར་མ་ག་དྷའི་ནུབ་ཕྱོགས་ན། ཚོང་དཔོན་མཛེས་པའི་བློ་གྲོས་ཞེས་བྱ་བ་ཐུགས་རྗེ་ཆེན་པོ་ལ་མོས་ ཤིང་
ཆོས་ལ་དད་པ་དང་ལྡན་པ། བརྩོན་འགྲུས་ཀྱིས་དཀའ་བ་དང་དུ་ལེན་པ་ཅིག་ཡོད་པ་ལས། ཁོང་གིས་
གྲོང་ གི་ ཕྱི་རོལ་ན་ཙནྡན་ གྱི་ནགས་ཚལ་ཆེན་པོ་ཅིག་ཡོད་ པའི་ ཙནྡན་ སྡོང་ པོ་ ལ་ བསྐོར་བ་བྱེད་
ཅིང་
ང་ཐུགས་རྗེ་ཆེན་པོ་ལ་གསོལ་བ་འདེབས། སྙིང་པོ། ཨོཾ་མ་ཎི་པདྨེ་ཧཱུྃ། ཞེས་པ་འདི་བཟླས་པས་དུས་
ནམ་ཞིག་ན་ཁོང་ཚེའི་དུས་བྱས་ཏེ་འཆི་བར་གྱུར་ཏོ། །ཤིང་སྡོང་དེའི་དྲུང་དུ་རོ་བསྲེགས་པ་དང་སང་ཕོད་
ལོ་དུས་ན་རོ་བསྲེགས་པའི་ཤུལ་ན་ཡར་ཤིང་གི་སྦ་བ་ཆེན་པོ་ཅིག་སྐྱེས་སོ། །ལྦ་བ་དེ་གས་པའི་ནང་
ན་ཐུགས་རྗེ་ཆེན་པོ་སྤྱན་རས་གཟིགས་རིགས་ལྔའི་སྐུ་བྱུང་སྟེ། ཤར་ཕྱོགས་སུ་ཨཱརྱ་པ་ལོ་བཛྲ་ཤྭ་ར་
ཞེས་བྱ་སྟེ། རྡོ་རྗེའི་རིགས་(༤ ༢ན)མཐིང་ག་བྱུང་ངོ༌། །ལྷོ་ཕྱོགས་སུ་ཨཱརྱ་པ་ལོ་རཏ་ཤུ་ར་ཞེས་བྱ་སྟེ་
རིན་པོ་ཆེའི་རིགས་སེར་པོ་བྱུང་ངོ༌། །ནུབ་ཕྱོགས་སུ་ཨཱརྱ་པ་ལོ་པདྨ་ཤུ་ར་ཞེས་བྱ་སྟེ། པདྨའི་རིགས་དམར་
པོ་བྱུང་ངོ་། །བྱང་ཕྱོགས་སུ་ཨཱརྱ་པ་ལོ་ཀརྨ་ཤུ་ར་ཞེས་བྱ་སྟེ་ལས་ཀྱི་རིགས་ལྗང་གུ་བྱུང་ངོ༌། །དབུས་ན་
ཨཱརྱ་པ་ལོ་བུདྡྷ་ཤཱ་ར་ཞེས་བྱ་སྟེ་དེ་བཞིན་གཤེགས་པའི་རིགས་སྐུ་མདོག་དཀར་པོ་ཞལ་བཅུ་གཅིག་པ་
བྱུང་ངོ༌། །དཀར་པོ་རྡོ་རྗེ་གདན་ན་བཞུགས། །སེར་པོ་ཨུ་རྒྱན་ཡུལ་ན་བཞུགས། །དམར་པོ་ཁ་ཆེའི་ཡུལ་
ན་བཞུགས། །ལྗང་གུ་ཟ་ཧོར་ཡུལ་ན་བཞུགས། །སྔོན་པོ་བལ་པོའི་ཡུལ་ན་བཞུགས། །ཡུལ་དེ་རྣམས་
སུ་འགྲོ་དོན་མཛད་དོ། །གསུང་རང་བྱུང་ནི། ཡང་དག་པར་རྫོགས་པའི་སངས་རྒྱས་ཀྱིས་ལུང་བསྟན་པ།
ང་ནི་འདི་ནས་མི་སྣང་ནས། །ལོ་ནི་བརྒྱ་དང་བཅུ་གཉིས་ན། །ཀླུ་ཞེས་བྱ་བའི་དགེ་སློང་འབྱུང་། །ང་ཡི་
- 67 -



མ་ཎི་བཀའ་འབུམ།
དགོངས་པ་འགྲེལ་བར་བྱེད། །ཅེས་གསུངས་པས། སློབ་དཔོན་ཀླུ་སྒྲུབ་སྤྲུལ་པའི་སྐུ་དེས། ཐུགས་རྗེ་
ཆེན་པོས་འདུལ་བའི་སྣོད་ལྡན་གྱི་གང་ཟག་བདག་གཞན་ཀུན་ལ་ཕན་ཐོགས་པ་གང་ན་འདུག་ཐུགས་
རྗེའི་མངོན་ཤེས་ཀྱིས་གཟིགས་པས། བྱིས་པ་མ་ཧེའི་རྫི་བོ་བྱེད་པ་ཅིག་སྣང་བ་དེ་སྐལ་ལྡན་དུ་གཟིགས་
ནས། བྱིས་པ་ཁྱོད་མ་ཧེ་རྟག་ཏུ་འཚོ་བ་ཡིན་ནམ་ཞེས་གསུངས་པས། རྟག་ཏུ་མི་འཚོ་ཆོས་བྱེད་ཟེར་
རོ། །ཆོས་བྱེད་ན་ངས་སློབ་བམ་ཞེས་གསུངས་པས། དེ་གནང་ན་ལེགས་པས། ལྷ་གཅིག་སྒོམ་པ་དང་
སྙིང་པོ་གཅིག་བགྲང་བ་ཅིག་ཞུ་ཟེར། སློབ་དཔོན་གྱི་ཞལ་ནས་ཁྱོད་ཀྱི་ཡིད་དང་མིག་ལམ་དུ་གང་འོས་
ཞེས་གསུངས་པས། བུས་སྨྲས་པ་ཡིད་དང་མིག་ལམ་དུ་མ་ཧེ་ཕྲུ་གུ་ཁོ་ན་འོང་ཟེར་བ་ལ། སློབ་དཔོན་
གྱིས་བྱིས་པ་དེ་ལ་མ་ཧེའི་ཕྲུ་གུ་དང་བདག་ཉིད་ཐུགས་རྗེ་ཆེན་པོར་བསྒོམས། ཨོཾ་མ་ཎི་པདྨེ་ཧཱུྃ། ཞེས་པ་
འདི་ཟློས། ཐུགས་རྗེ་ཆེན་པོའི་ཐུགས་ཀ་ནས་འོད་བྱུང་ནས་རང་ལ་ཕོག །རང་གི་སྙིང་ག་ནས་འོད་བྱུང་
ནས་ཐུགས་རྗེ་ཆེན་པོ་ལ་ཕོག །(༤ ༢བ)སྣང་བ་ཐམས་ཅད་ཐུགས་རྗེ་ཆེན་པོར་བསྒོམས་ཤིག་ཅེས་
གསུངས་པས། བྱིས་པ་དེས་ཉིན་པར་བསྒོམ་བཟླས་བྱས། དགོངས་མོ་རྩྭ་བརྔས་ཤིང་མ་ཧེ་ལ་ཕོན་པོ་
ཟུང་རེ་བཀལ་ཞིང་འོངས་པ་ལ། སང་ཕོད་ལོ་དུས་སུ་མ་ཧེའི་སྙིང་ག་ནས་ཚུར་གྲོད་པ་ཅིག་བྱུང་དེའི་ནང་
ནས་ཤེལ་གྱི་ཁྱེའུ་ལག་ན་གསེར་གྱི་ཕྱག་ཤིང་ལ་མུ་ཏིག་གི་ཨོཾ་མ་ཎི་པདྨེ་ཧཱུྃ། འབུར་དུ་དོད་པ་ཐོགས་པ་
ཅིག་བྱུང་ནས་དེ་མ་ཧེའི་རྫི་བོའི་ལག་ཏུ་གཏད། དབང་བསྐུར། བྱིན་གྱིས་བརླབས་སོ། །མ་ཧེའི་རྫི་བོས་
ཕྱག་དང་བསྐོར་བ་བྱས་ནས་གདམས་ངག་ཞུས་པས། ཐུགས་རྗེའི་ཆེན་པོ་ཡི་དམ་གྱི་ལྷ་རང་གི་སེམས་
སུ་ཤེས་པར་གྱིས་ཤིག །སེམས་གསལ་སྟོང་དུ་ཤེས་པར་གྱིས་ཤིག །སྟོང་པ་ཆོས་སྐུ་སྐྱེ་མེད་དུ་ཤེས་
པར་གྱིས་ཤིག །སྙིང་པོ་གསལ་དག་ཆོས་ཉིད་ཀྱི་རང་སྒྲར་ཤེས་པར་གྱིས་ཤིག་ཅེས་ལུང་ཕོག་ནས། ལྷ་
དེ་དགུང་ལ་འཇའ་ལྟར་ཡལ་ལོ། །མ་ཧེའི་རྫི་བོ་དེ་དགོངས་རེ་བཞིན་མ་ཧེ་དེད་ཅིང་འགྲོ་བ་ལས། ལན་
ཅིག་ཡུལ་པས་ཐུགས་རྗེ་ཆེན་པོ་འོད་ཀོར་རེ་བྱོན་པ་མཐོང་སྟེ་བསུ་བ་བྱས། ཕྱག་བཙལ་མེ་ཏོག་གཏོར་
བས། མ་ཧེའི་རྫི་བོས་སྨྲས་པ། ཁྱེད་ཅག་སུ་དང་ནོར་ང་ནི་མ་ཧེའི་རྫི་བོ་ཡིན་ནོ་བྱས་པ་དང་། མི་རྣམས་ན་
རེ་ཁྱོད་ནི་ཐུགས་རྗེ་ཆེན་པོ་རུ་སྣང་ངོ༌། །ངེད་རྣམས་ཀྱི་ཕྱག་གི་གནས་སོ། །མཆོད་པའི་གནས་སོ་ཞེས་
- 68 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
སྨྲས་ནས་མཆོད་གནས་ཞུས་པས་མ་ཧེའི་རྫི་བོ་ཕུང་པོ་ལྷག་མེད་དུ་གྱུར་ནས་མཁའ་སྤྱོད་དུ་གཤེགས་ཏེ།
ཞག་རེ་རེ་ལ་འཛམ་བུའི་གླིང་གི་མི་རྣམས་ལ་མཆོག་ཐུན་མོང་གི་དངོས་གྲུབ་སུ་འདོད་ང་ལ་ལོང་ང་ལ་
ལོང་ཞེས་གསུང་བ་ཡིན་ཏེ། སེམས་ཅན་ལས་མ་དག་པ་རྣམས་ཀྱིས་མ་མཐོང་བ་ཡིན་ནོ། །ཕྱག་ཤིང་ལ་
སྙིང་པོ་རང་བྱུང་ཡོད་པ་དེ། ནུབ་ཕྱོགས་པར་ཏ་ནའི་གཙུག་ལག་ཁང་གི་སློབ་དཔོན་ཀླུ་སྒྲུབ་ཀྱི་དགོན་
པ་གསེར་གྱི་བྱ་རྐང་ཅན་བྱ་བ་ན་ད་ལྟ་ཡང་བཞུགས་སོ། །དེ་ནི་སྐུ་དང་གསུང་གཉིས་ཀའི་རང་བྱུང་གི་
ལོ་རྒྱུས་སོ། །ཐུགས་རང་བྱུང་ཇི་ལྟར་བྱུང་བ་ནི། (༤ ༣ན)རྒྱ་གར་ཡུལ་གྱི་ནུབ་ ཕྱོགས་གྲོང་ཁྱེར་སྐྱིད་
པའི་འབྱུང་གནས་བྱ་བ་ན། ཕ་བྲམ་ཟེ་དགའ་བའི་དཔལ། མ་བྲམ་ཟེ་མ་བདེ་སྐྱིད། བུ་བྲམ་ཟེ་མང་རབ།
བུ་མོ་བྲམ་ཟེ་མ་བདེ་ལྕམ་བྱ་བ་མཚན་དང་དཔེ་བྱད་དུ་ལྡན་པ། བཟང་སྡུག་འོད་གསལ་གཅིག་ཡོད་པ་
ལས། བྲག་དམར་བྱ་སྐྱིབས་བྱ་བའི་རྩར་མཛོ་མོ་དཀར་མོ་ཅིག་འཚོ་ཞིང་བསྡད་པས་ཆར་པ་བྱུང་ནས།
བྲག་ལྐོག་ཏུ་ཆར་ཡིབ་བྱས་པས་གཉིད་དུ་སོང་བ་དང་། ཐུགས་རྗེ་ཆེན་པོ་སྤྱན་རས་གཟིགས་ཀྱིས་ཐུགས་
ཀྱི་སྤྲུལ་པ་བཀྱེ་ནས་འགྲོ་བའི་དོན་ལ་དགོངས་ཏེ། ཁྱེའུ་དར་དཀར་གྱི་རལ་ཁ་ཅན་ཤེལ་གྱི་གྲི་གུག་
ཁྱེར་བ་གཟུགས་སྡུག་ལ་འོད་ཆགས་པ་ཅིག་བྱུང་ནས། བུ་མོ་དེའི་ཁྱོ་བྱེད་ཟེར་ནས་ཆགས་པ་སྤྱད་པ་
ཅིག་རྨིས་པ་དང་། བུ་མོ་ལུས་བདེ་བས་ཁྱབ་སྟེ་འདུག །ཁྱོ་དེ་འདྲ་བ་ཅིག་ཡོད་ན་དགའ་བ་ལ་སྙམ་པ་
ཅིག་བྱུང་བ་དང༌། བུ་མོ་དེའི་ལུས་ལ་བྱིས་པ་ཞུགས་ནས་འགུལ་འཕྲིག་པ་ལ་སོགས་པ་བྱུང་ངོ་། །ལུས་
ནི་ཤིན་ཏུ་བདེ་བ་དང་ཡང་བ་དང་། སེམས་བདེ་གསལ་དང་ལྡན་པར་གྱུར་ཀྱང་། བུ་མོ་དེའི་བསམ་པ་
ལ་སྐྱེས་པ་དང་མ་ཉེ་བར་བྱིས་པ་ཞུགས། བྲམ་ཟེའི་རིགས་ཀྱང་བསླད་ཤིན་ཏུ་ངོ་ཚ་བས་རང་གི་སྲོག་
འདོར་སྙམ་པ་དང༌། མིང་པོའི་ཆུང་མ་མནའ་མའི་དྲུང་དུ་དེ་སྐད་སྨྲས་པས། དེས་བུ་མོ་དེ་སྐད་ཟེར་བ་
རང་གི་ཟླ་གྲོགས་ལ་སྨྲས་པ་དང་། མིང་པོ་ན་རེ་མོ་དེ་ལ་ཤི་ཕོད་མི་དགོས། དེ་བྱང་ཆུབ་སེམས་དཔའི་
སྤྲུལ་པ་འགྲོ་བའི་དོན་བྱེད་པ་ཅིག་འོང་བ་ཡིན། མོ་རང་གི་དཔལ་དུ་འོང་གིས་གྱིས་ཤིག་ཅེས་སྨྲས་པ་
དང་། བུ་མོས་མིང་པོ་ཟེར་བ་བཞིན་སྨྲས་སོ། །དེ་ནས་དུས་ལན་ཅིག་བྲམ་ཟེའི་བུ་མོ་དེ་ལ་ཁྱེའུ་ཞིག་
བཙས་པར་གྱུར་ཏོ། །བྱིས་པ་དེ་ཡང་ཤིན་ཏུ་མཛེས་པ་མཚན་དང་དཔེ་བྱད་ཀྱིས་བརྒྱན་པ་ཅིག་བྱུང་
- 69 -



མ་ཎི་བཀའ་འབུམ།
ངོ་། །བྲམ་ཟེ་མཚན་མཁན་ལ་མཚན་བསྟན་པས་མཚན་ཤིན་ཏུ་བཟང་སྟེ། བདེ་མཆོག་དུས་ཀྱི་སྙིང་པོ་
བྱ་བར་བཏགས་སོ། །དེ་ནས་(༤ ༣བ)བྱིས་པ་དེ་ཤིན་ཏུ་སྐྱེད་ཆེ་བ་དད་པ་དང་ལྡན་པ། བློ་རྣོ་བ་ཤེས་
རབ་ཆེ་བ་ཅིག་བྱུང་ནས་ལོ་ལྔ་ལོན་པ་དང་། མ་ལ་ངའི་པའི་ལས་སྐལ་ཅི་ཡིན་དྲིས་པ་དང་། མ་ན་རེ་བུ་
ཁྱོད་ལ་ཕ་མེད་པ་ཡིན་ལས་སྐལ་དུ་ཆོས་བྱེད་དགོས་བྱས་པས། འོ་ན་ང་ཆོས་སློབ་ཏུ་འགྲོ་བས་གནང་བར་
མཛོད་ཅིག་ཟེར་ནས། སློབ་དཔོན་དྷརྨ་བོ་དྷི་བྱ་བའི་པཎྜི་ཏ་ཆེན་པོ་ཅིག་ལ་ཆོས་ཞུར་ཕྱིན་པས། བྱིས་པ་
ལོ་ལྔ་ལོན་པས་ཆོས་མི་གོ་གསུངས་ནས་ཆོས་སྒྲུང་འདྲ་བཤད་པས། བྲམ་ཟེའི་བུ་བློ་མ་ཁེངས་ནས་སློབ་
དཔོན་གཞན་ཅིག་བཙལ་སྙམ་ནས་ཡུལ་དུ་ལོག་པའི་ལམ་ཁར། རྒྱལ་པོའི་བུ་དར་མ་བྱ་བ་དང༌། བློན་
པོའི་བུ་དེས་པ་བྱ་བ་རྒྱལ་བློན་གཉིས་དང་ཕྲད་པ་དང་། བྲམ་ཟེའི་བུས་ཁྱེད་གཉིས་གར་འགྲོ་ཞེས་སྨྲས་
པ་དང་། དར་མ་ན་རེ། ང་རྒྱལ་བུ་ཡིན་ཁོ་བློན་པོའོ། །ཨུ་རྒྱན་གྱི་ཡུལ་ན་སློབ་དཔོན་དགའ་རབ་རྡོ་རྗེ་བྱ་
བ། ད་ལྟ་ཉིད་དུ་རང་གྲོལ་དུ་འགྲོ་བའི་ཆོས་སྟོན་པ་ཅིག་བཞུགས་པས། དེ་ལ་ཆོས་ཞུ་རུ་འགྲོ་བྱས་པས་
འོ་ན་ང་ཡང་འགྲོ་ཞེས་སྨྲས་ནས། ཁྱེའུ་གསུམ་གྱིས་སློབ་དཔོན་དགའ་རབ་རྡོ་རྗེ་དང་མཇལ་ནས་གསེར་
གྱི་པ་ཏྲ་རེ་ཕུལ་ཏེ་སློབ་དཔོན་ཆེན་པོ་ལགས། ཚེ་འདི་ལ་རྒྱུ་ལུས་ངག་ཡིད་གསུམ་མ་སྤངས་པར་འབྲས་
བུ་ཕུང་པོ་ལྷག་མེད་དུ་སངས་རྒྱ་བ། ལྟ་དགོངས་ཐམས་ཅད་ཀྱི་ཕུལ་དུ་བྱུང་བའི་ཆོས་ཤིག་ཞུ་འཚལ་
ཞེས་ཞུས་པས། རྒྱལ་བུ་ལ་དགོངས་པ་ཀློང་ཡངས་ཀྱི་རྒྱུད་གནང༌། བློན་པོ་ལ་ལྟ་བ་ཤན་འབྱེད་ཀྱི་རྒྱུད་
གནང་། བྲམ་ཟེའི་བུ་ལ་གཏར་ག་གེགས་སེལ་གྱི་རྒྱུད་གནང་ངོ༌། །བྲམ་ཟེའི་བུ་ཁྱོད་ལྷ་ཐུགས་རྗེ་ཆེན་
པོའི་སྤྲུལ་པ་ཡིན། ཁྱོད་ཐུགས་རྗེ་ཆེན་པོ་སྒོམས། སྙིང་པོ་ཡི་གེ་དྲུག་པ་འདི་ཟློས། ཨོཾ་མ་ཎི་པདྨེ་ཧཱུཾ།
ཡེ་ཤེས་རྣམ་ལྔ་མ་འགགས་འཆར། །ལྟ་བ་མཐའ་བྲལ་རྟེན་དང་བྲལ། །མ་ནི་མ་བཅོས་མཐའ་དང་བྲལ། །
སྤྲོས་བྲལ་མཉམ་པ་ཉིད་ཀྱི་ངང་། །མ་བཙལ་རང་བཞིན་སྒོམ་པ་ཡིན། །ཎི་ནི་རིག་པ་(༩ ༤ན) སེམས་
ཀྱི་གཞི། །རྟོགས་པས་མ་རིག་ཡེ་ཤེས་གསལ། །རང་གསལ་འཛིན་མེད་སྤྱོད་པ་ཡིན། །པད་ནི་ཡོད་མེད་
མཐའ་གཉིས་སྤོངས། །མཐའ་བྲལ་རྟེན་མེད་ཆོས་ཉིད་ངང་། །མ་བསྒྲུབས་འབྲས་བུ་རང་བྱུང་མཆོག །
མེ་ནི་ཡེ་ཤེས་འོད་གསལ་བ། །རྣམ་རྟོག་མཚན་མ་རང་སར་
རང་སར་གྲོལ། །རང་སར་གྲོལ་བ་ཆོས་ཉིད་ཡིན། །
སོ
- 70 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཧཱུྃ་ནི་ཐུགས་ཀྱི་སྙིང་པོ་ཡིན། །ཆོས་ཉིད་མ་སྦས་རྟོགས་ན་གསལ། །རང་བྱུང་འགྱུར་བ་མེད་པར་གནས། །
བྲམ་ཟེའི་བུ་ཁྱོད་ཀྱིས་སེམས་ཅན་གྱི་དོན་གྱིས་ཤིག་གསུང་ངོ་། །དེ་ནས་བྲག་ཕུག་ལྷ་ཞལ་ཅན་བྱ་བར་
བསྒོམས་པས་བྲག་དེ་ཤེལ་གྱི་མཆོད་རྟེན་རྡོ་རྗེས་བརྒྱན་པ་ཅིག་ཏུ་གྱུར་ནས། བྲམ་ཟེའི་བུ་ཕུང་པོ་ལྷག་
མེད་དུ་སངས་རྒྱས་སོ། །བྲག་ཤེལ་གྱི་མཆོད་རྟེན་དེ་ལ་བསྐོར་བ་ལན་རེ་བྱས་པ་དེ་གང་ཡིན་ཡང་ངན་
སོང་དུ་མི་འགྲོ་སྟེ་བྱང་ཆུབ་ཀྱི་ལམ་དུ་ཞུགས་པར་འགྱུར་རོ། །རྒྱ་གར་གྱི་ཡུལ་དུ་སྐུ་རང་བྱུང་དང་གསུང་
རང་བྱུང་དང་། ཐུགས་རང་བྱུང་གི་བྱུང་ཚུལ་བསྟན་པའི་ལེའུ་སྟེ་བཅོ་བརྒྱད་པའོ།། །།
བཅུ་དགུ་པ་སེམས་ཅན་དམྱལ་བ་བཏུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དེ།
འགྲོ་བ་སེམས་ཅན་སྤྱི་ལ་བཀའ་དྲིན་ཆེ་བ་ནི། བྱང་ཆུབ་སེམས་དཔའ་སྤྱན་རས་གཟིགས་ཀྱིས་མནར་
མེད་པའི་སེམས་ཅན་དམྱལ་བ་ལ་ཐུགས་རྗེས་གཟིགས་པས་སྐུ་རྒྱན་ཆ་ལུགས་མཛེས་པར་བསྟན་ནས་
འཛམ་བུའི་གླིང་གི་འོག་དཔག་ཚད་སྟོང་ཕྲག་ཉི་ཤུ་ན། དམྱལ་བའི་གནས་ལྕགས་ཀྱི་ཟ་མ་ཏོག་ཁ་
བཅད་པ་འདྲ་བ་ཅིག་ཡོད་པ་དེ་འོད་ཟེར་གྱིས་ཚལ་པ་བཞིར་བཀས་ནས། སྟེང་ཐམས་ཅད་མེ་ཏོག་
མཐོན་མཐིང་གི་བླ་རེ་འདྲ་བར་བྱས། འོག་ཐམས་ཅད་མཚོ་ལ་པདྨ་ཁ་ཕྱེ་བ་འདྲ་བར་བྱས། ལོགས་ཐམས་
ཅད་ལྷའི་མེ་ཏོག་དང་གོས་པཉྩ་ལི་ཀ་འདྲ་བར་བྱས། ཚ་བའི་དམྱལ་བ་ཐམས་ཅད་བསིལ་བའི་བདེ་བ་
དང་ལྡན་པར་གྱུར། གྲང་བའི་དམྱལ་བ་ཐམས་ཅད་དྲོ་བའི་བདེ་བ་དང་ལྡན་པར་གྱུར། མེའི་འོབས་
(༤ ༤བ)ཀྱང་ཁྲུས་ཀྱི་རྫིང་བུར་གྱུར། མེ་མ་མུར་གྱི་འོབས་ཀྱང་མེ་ཏོག་པདྨའི་ཚལ་དུ་གྱུར། སྤུ་གྲིའི་
ལམ་ཡང་བདེ་བའི་ལམ་དུ་གྱུར། རལ་གྲི་ལོ་མའི་ཆར་ཡང་མེ་ཏོག་གི་ཆར་དུ་གྱུར། རོ་མྱགས་ཀྱི་འདམ་
ཡང་སྤོས་ཀྱི་འདེ་གུར་གྱུར། ལྕགས་ཀྱི་ཤལ་མ་རིའི་སྡོང་པོ་ཡང་དཔག་བསམ་གྱི་ཤིང་དུ་གྱུར། ལྕགས་
ཀྱི་ཟངས་རྒྱ་མ་ཁལ་ཚད་ཀྱང་གས་སོ། །དེ་ནས་དམྱལ་བའི་གཤིན་རྗེའི་བསྲུངས་མ་རྣམས་ངོ་མཚར་དུ་
- 71 -



མ་ཎི་བཀའ་འབུམ།
གྱུར་ཏེ། གཤིན་རྗེ་ཆོས་ཀྱི་རྒྱལ་པོ་ག་ལ་བ་དེར་སོང་ནས། བདག་ཅག་གི་གནས་སུ་སྐྱེས་བུ་མཚན་དང་
དཔེ་བྱད་དུ་ལྡན་པ་རལ་པའི་ཅོད་པན་ཅན། ཀུནྡའི་མེ་ཏོག་ལྟ་བུ་རྒྱན་ཐམས་ཅད་ཀྱིས་བརྒྱན་པ། མེ་
ཏོག་པདྨ་བསྣམས་པ་ཅིག་བྱུང་བ་དང་། འདི་འདྲའི་ལྟས་ཆེན་པོ་བྱུང་བ་ཇི་ལྟར་ལགས། ལྷས་མཁྱེན་
པར་མཛོད་ཅིག་ཅེས་སྨྲས་པ་དང༌། དེ་ནས་གཤིན་རྗེ་ཆོས་ཀྱི་རྒྱལ་པོས་ལྷ་གང་གི་མཐུ་ཡིན་བལྟས་པ་
དང༌། མནར་མེད་པའི་གནས་ན་འཕགས་པ་སྤྱན་རས་གཟིགས་དབང་ཕྱུག་བཞུགས་པ་མཐོང་ངོ༌། །དེ་
ནས་གཤིན་རྗེ་ཆོས་ཀྱི་རྒྱལ་པོས་མནར་མེད་པའི་སེམས་ཅན་དམྱལ་བའི་གནས་སུ་ཕྱིན་ཏེ། སྤྱན་རས་
གཟིགས་ཀྱི་ཞབས་ལ་ཕྱག་བྱས་ཏེ་བསྟོད་པ། སེམས་ཅན་དམྱལ་བའི་ཚ་གྲོང་ཞི་བར་མཛད་པ། སྐྱེས་
བུ་འདོད་པའི་གཟུགས་ཅན་ཀུནྡའི་མདོག་ལྟར་དཀར་བ་འོད་ཟེར་གྱིས་བདེ་བ་བསྐྱེད་པ། འཕགས་
རས་གཟིགས་ལ་ཕྱག་འཚལ་ལོ་ཞེས་ལན་གསུམ་བརྗོད་ནས་རང་གི་གནས་སུ་བྱོན་ནོ། །དེའི་ཚེ་
འཕགས་པ་སྤྱན་རས་གཟིགས་དབང་ཕྱུག་གིས་རིག་སྔགས་ཀྱི་རྒྱལ་མོ་ཡི་གེ་དྲུག་མ། ཨོཾ་མ་ཎི་པདྨེ་ཧཱུཾ།
ཞེས་པ་འདིའི་སྒྲ་བརྗོད་པས། ཐོས་པ་ཙམ་གྱིས་སེམས་ཅན་དམྱལ་བ་འབུམ་ཕྲག་གཅིག་སྡུག་བསྔལ་
ལས་གྲོལ་ཏེ། སུམ་ཅུ་རྩ་གསུམ་པའི་ལྷར་སྐྱེས་ནས་ཕྱིར་མི་ལྡོག་པར་གྱུར་ཏོ། །སེམས་ཅན་དམྱལ་བ་
བཏུལ་བའི་ལེའུ་སྟེ་བཅུ་དགུ་པའོ།། །།
ཉི་ཤུ་པ་ཡི་དྭགས་ཀྱི་འཇིག་རྟེན་བཏུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཡང་བྱང་ཆུབ་སེམས་དཔའ་འཕགས་པ་(༤ ༥ན)སྤྱན་རས་གཟིགས་དབང་
ཕྱུག་དེ། མནར་མེད་པའི་སེམས་ཅན་དམྱལ་བའི་གནས་ནས་བྱུང་སྟེ། ཡི་དྭགས་ཀྱི་གནས་སུ་སོང་ངོ་། །དེ་
ན་ཡི་དྭགས་བརྒྱ་སྟོང་དུ་མ་ལུས་བསྐམས་པ། གསུས་པ་ཆེ་བ། རྐང་ལག་ཕྲ་བ། སྐེ་དོག་པ། ཁ་ཆུང་བ།
ལ་ལས་ཟས་སྐོམ་རྣག་ཁྲག་ཏུ་མཐོང་བ། ལ་ལས་ངན་སྐྱུགས་སུ་མཐོང་བ། དེ་ཟོས་ཀྱང་མེ་དང་ཁྲོ་ཆུར་
སོང་ནས་ཁོང་པ་བསྲེག་པ། ལ་ལ་བཟའ་དབང་མེད་པར་གཞན་གྱིས་བསྲུང་བ། དེ་ལ་སོགས་པའི་ཡི་
- 72 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དྭགས་མང་པོས། འཕགས་པ་སྤྱན་རས་གཟིགས་མཐོང་བ་དང་མདུན་ན་རྒྱུག་གོ །དེའི་ཚེ་ འཔགས་
པ་སྤྱན་རས་གཟིགས་དབང་ཕྱུག་གི་སྐུ་ལས་འོད་ཟེར་བཀྱེ་ནས། སྔོན་ལ་ཡི་དྭགས་གཟུགས་ཡོངས་སུ་
རྫོགས་པར་བྱས། དེ་ནས་ཟས་དང་སྐོམ་གྱིས་ཚིམ་པར་བྱས། དེ་ནས་ཉོན་མོངས་པ་གྲང་བཀྲེས་ཀྱི་སྡུག་
བསྔལ་ཞི་བར་བྱས་ནས། ཐེག་པ་ཆེན་པོའི་ཆོས་དྲན་པར་གྱུར་ཏོ། །དེ་ནས་འཕགས་པ་སྤྱན་རས་གཟིགས་
དབང་ཕྱུག་གིས་རིག་སྔགས་ཀྱི་རྒྱལ་པོ་ཡི་གེ་དྲུག་མ། ཨོཾ་མ་ཎི་པདྨེ་ཧཱུྃ། ཞེས་པ་འདིའི་སྒྲ་བསྒྲགས་
སོ། །དེ་མ་ཐག་ཏུ་ཉོན་མོངས་པ་ཡེ་ཤེས་ཀྱི་རྡོ་རྗེས་བཅོམ་ནས་ཡི་དྭགས་ཕལ་ཆེར་བདེ་བ་ཅན་གྱི་
འཇིག་རྟེན་དུ་ཚེ་འཕོས་ནས། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་འདོད་
པ་སྦྱིན་ཞེས་བྱ་བར་གྱུར་ནས་ཕྱིར་མི་ལྡོག་པར་གྱུར་ཏོ། །ཡི་དྭགས་ཀྱི་འཇིག་རྟེན་བཏུལ་བའི་ལེའུ་སྟེ་
ཉི་ཤུ་པའོ།། །།
ཉེར་གཅིག་པ་དུད་འགྲོའི་སྲོག་ཆགས་ཕྲ་མོ་བཏུལ་བའི་ལེལུ
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དེས།
ཡི་དྭགས་ཀྱི་འཇིག་རྟེན་བཏུལ་ནས། ཡུལ་འཁོར་མོ་འཇིག་གི་གྲོང་ཁྱེར་ཆེན་པོ་ཞིག་ན་རྟ་དང༌། བ་ལང་
དང་། མ་ཧེ་དང༌། གླང་པོ་ཆེ་མང་པོའི་ལྕི་བའི་འདམ་རྫ་བ་ཆེན་པོ་ཅིག་གི་ནང་ན་སྦྲང་བུ་དང༌། སྲིན་བུ་མང་
པོ་རྣམས་དེ་རྣམས་ཀྱི་རྨིག་པས་རྫིས་ནས་འཆི་བ་དང་གྲོང་ཁྱེར་དེའི་ཕྱོགས་གཅིག་ན་བཤང་ (༤ (བ)
གཅི་བྱེད་པའི་གནས་ན་སྲིན་བུའི་རིགས་བརྒྱ་སྟོང་དུ་མ་གནས་སོ། །དེའི་ཚེ་བྱང་ཆུབ་སེམས་དཔའ་འཕགས་
པ་སྤྱན་རས་གཟིགས་དབང་ཕྱུག་གིས་བུང་བའི་གཟུགས་སུ་སྤྲུལ་ནས། ཟ་མ་ཏོག་བཀོད་པ། ཨོཾ་མ་ཎི་
པདྨེ་ཧཱུྃ། ཞེས་པའི་སྒྲ་བྱུང་སྟེ། སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ
ཕྱག་འཚལ་ལོ་ཞེས་པའི་སྒྲ་བྱུང་ངོ༌། །སེམས་ཅན་དེ་དག་གིས་སྒྲ་དེ་ཐོས་མ་ཐག་ཏུ་དཀོན་མཆོག་གསུམ་
རྗེས་སུ་དྲན་ནོ། །རྗེས་སུ་དྲན་པ་དང་དེ་རྣམས་ཀྱི་ལས་དང་ཉོན་མོངས་པ་
ན་མོངས་པ་ཐམས་ཅད་ཡེ་ཤེས་ཀྱི་རྡོ་རྗེས་
- 73 -



མ་ཎི་བཀའ་འབུམ།
བཅོམ་ནས། སེམས་ཅན་དེ་དག་ཁ་ན་སྤོས་ཀྱི་དྲི་ཅན་ཞེས་བྱ་བའི་བྱང་ཆུབ་སེམས་དཔར་གྱུར་ཏེ། འཇིག་
རྟེན་གྱི་ཁམས་བདེ་བ་ཅན་དུ་སྐྱེས་སོ། །དུད་འགྲོའི་སྲོག་ཆགས་ཕྲ་མོ་བཏུལ་བའི་ལེའུ་སྟེ་ཉེར་གཅིག་
པའོ།། །།
ཉེར་གཉིས་པ་སེམས་ཅན་ཤ་ཟོ་མང་པོ་བཏུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དེ།
གྲོང་ཁྱེར་འཁོར་མོ་འཇིག་ནས་བྱུང་ནས། ཡུལ་མ་ག་དྷར་སོང་ངོ་། །ཡུལ་མ་ག་དྷར་ཕྱིན་པ་དང་དེ་ན་
དགོན་པ་རི་བྲགས་ན་གནས་པ་ཅིག་ན། སེམས་ཅན་གཅིག་ལ་གཅིག་བསད་ཅིང་ཟ་བའི་སྡུག་བསྔལ་
ཚན་པོ་ཆེ་ཡོད་པ་དེ་དག་གཟིགས་སོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་དེས་ཐབས་
གང་གིས་སེམས་ཅན་དེ་དག་ཚིམ་པར་བྱ། གཅིག་ལ་གཅིག་ཟ་བའི་སྡུག་བསྔལ་ལས་ཐར་བར་བྱ་སྙམ་
དུ་སེམས་སོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་ཐོག་མར་ལྷའི་བདུད་རྩིའི་ཆར་
ཕབ་ནས་ངོམས་ཤིང་ཚིམ་པར་བྱས་སོ། །དེ་ནས་ལྷའི་ཞལ་ཟས་རོ་མཆོག་བརྒྱ་དང་ལྡན་པས་ས་གཞི་
ཡོངས་སུ་གང་བར་བྱས་སོ། །དེ་ནས་ཟས་ཀྱིས་ཚིམ་པར་བྱས་སོ། །དེ་ནས་འབྲས་དང་། ནས་དང༌། གྲོ་
དང༌། སྲན་མ་ལ་སོགས་པ་འབྲུའི་ཆར་ཕབ་པོ། །སེམས་ཅན་དེ་དག་གི་དགོས་པ་ཚིམ་པ་དེའི་ཚེ་དེ་དག་
གི་བསམ་པ་ཚིམ་པར་གྱུར་ཏོ། །སེམས་ཅན་དེ་དག་ངོ་མཚར་(༤༦ན)དུ་གྱུར་ནས། གནས་གཅིག་ཏུ་
ཚོགས་ཏེ་དེ་དག་གཅིག་ལ་གཅིག་ལྷ་གང་གི་མཐུ་ཡིན་ཟེར་རོ། །དེ་དག་གི་གནས་ན་སྐྱེས་བུ་རྙིངས་པ་
རྒན་པོ་སྒུར་པོ། མགོ་གླང་པོ་ཆེའི་སྣ་ལྟར་འཇིང་པ་གུག་པ་ལོ་བརྒྱ་སྟོང་དུ་མ་ལོན་པ་ཅིག་ཡོད་པ་ལས།
སྐྱེས་བུ་དེ་ན་རེ་འདི་རྣམས་ལྷ་གཞན་གང་གི་ཡང་མཐུ་མ་ཡིན། བྱང་ཆུབ་སེམས་དཔའ་འཕགས་པ་སྤྱན་
རས་ གཟིགས་ དབང་ ཕྱུག་ གི་མཐུ་ ཡིན་ཟེར་རོ། །སེམས་ཅན་དེ་ དག་ གིས་ འཕགས་ པ་ སྤྱན་ རས་
གཟིགས་དབང་ཕྱུག་དེ་ཇི་ལྟ་བུ་ཡོད། སྐྱེས་བུ་རྒན་པོ་དེ་ལ་དྲིས་པ་དང་། སྐྱེས་བུ་དེས་འཕགས་པ་སྤྱན་
མ 74 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རས་གཟིགས་དབང་ཕྱུག་གི་ཡོན་ཏན་བཤད་པར་བརྩམས་པ། བྱང་ཆུབ་སེམས་དཔའ་འཕགས་པ་སྤྱན་
རས་གཟིགས་དཔང་ཕྱུག་དེ་ནི་མུན་པར་གྱུར་པ་རྣམས་ཀྱི་སྒྲོན་མའོ། །ཉི་མས་གདུངས་ཤིང་ཚིག་པ་
རྣམས་ཀྱི་བསིལ་གྲིབ་བོ། །སྐོམ་ གྱིས་གདུངས་པ་རྣམས་ཀྱི་ཆུའོ། །འཇིགས་ཤིང་སྐྲག་པ་རྣམས་ཀྱི་
སྐྱབས་སུ་གྱུར་པའོ། །ནད་ཀྱིས་གདུངས་པ་རྣམས་ཀྱི་སྨན་དང་སྨན་པར་གྱུར་པའོ། །སྡུག་བསྔལ་བ་
རྣམས་ཀྱི་མགོན་དུ་གྱུར་པའོ། །ཕོངས་པ་རྣམས་ཀྱི་ནོར་བུ་རིན་པོ་ཆེར་གྱུར་པའོ། །རྟེན་མེད་པ་རྣམས་
ཀྱི་ཕ་དང་མར་གྱུར་པའོ། །སེམས་ཅན་འཁོར་བ་ན་སྡུག་བསྔལ་བ་རྣམས་ཀྱི་ནི་མྱ་ངན་ལས་འདས་པའི་
ལམ་སྟོན་པར་བྱེད་པའོ། །དེའི་ཡོན་ཏན་གྱི་ཁྱད་པར་ནི་བརྗོད་ཀྱིས་མི་ལང་ངོ་། །གང་འཕགས་པ་སྤྱན་
རས་གཟིགས་དབང་ཕྱུག་དེའི་མཚན་རྗེས་སུ་དྲན་པ་དེ་ནི་སྡུག་བསྔལ་དང་བྲལ་ནས་བདེ་བ་དང་ལྡན་
པའོ། །འཁོར་བར་མི་འཁོར་ཏེ། བླ་ན་མེད་པ་ཡང་དག་པར་རྫོགས་པའི་ བྱང་ཆུབ་ཐོབ་བོ། །གང་
འཕགས་པ་སྤྱན་རས་གཟིགས་དབང་ཕྱུག་ལ་སྤོས་དང་མེ་ཏོག་ཕུལ་བ་དེ་དག་ནི་ལུས་མཛེས་པར་
འགྱུར། སེམས་རབ་ཏུ་དང་པར་འགྱུར་རོ། །གང་གིས་དེའི་མདུན་དུ་དཀྱིལ་འཁོར་མདའ་གང་གྲུ་བཞི་
པ་རིན་པོ་ཆེས་བརྒྱན་ཏེ་ཕུལ་ན་འཁོར་ལོས་སྒྱུར་བའི་རྒྱལ་པོ་རིན་པོ་ཆེ་(༤༦བ)སྣ་བདུན་དང་ལྡན་
པར་འགྱུར་རོ། །གང་གིས་འཕགས་པ་སྤྱན་རས་གཟིགས་དབང་ཕྱུག་ཡིད་ལ་བྱས་ཏེ་ནམ་མཁའ་ལ་མེ་
ཏོག་འཐོར་ན། དེའི་ལུས་དྲི་ཞིམ། གང་དུ་སྐྱེས་ཀྱང་དབང་པོ་ཚང་ཞིང་ཡན་ལག་ཡོངས་
ཡན་ལག་ཡོངས་སུ་རྫོགས་པར་
འགྱུར་རོ། །སྐྱེས་བུ་དེས་འཕགས་པ་སྤྱན་རས་གཟིགས་དབང་ཕྱུག་གི་ཡོན་ཏན་གྱི་ཁྱད་པར་བཤད་པ་
ན། སེམས་ཅན་གཅིག་ལ་གཅིག་ཟ་བའི་སྡུག་བསྔལ་དང་བྲལ་ནས་འདོད་པ་ཕུན་སུམ་ཚོགས་པར་གྱུར་
ཏེ། ཤིན་ཏུ་རབ་ཏུ་དགའ་ནས་རང་རང་གི་ཁང་པར་སོང་ངོ༌། །སྐྱེས་བུ་རྒན་པོ་དེས་ཀྱང་རང་དང་མཐུན་
པའི་ཆོས་བཤད་ནས་དེ་ཡང་རང་གི་ཁང་པར་སོང་ངོ༌། །དེ་ནས་བྱང་ཆུབ་སེམས་དཔའ་འཕགས་པ་སྤྱན་
རས་གཟིགས་དབང་ཕྱུག་སེམས་ཅན་དེ་དག་གི་འདོད་པ་བསྐངས་ནས། དེ་ཉིད་དུ་ནམ་མཁའ་ལ་མི་
སྣང་བར་གྱུར་ཏོ། །སེམས་ཅན་ཤ་ཟ་མང་པོ་བཏུལ་བའི་ལེའུ་སྟེ་ཉེར་གཉིས་པའོ།།
བ 75 -



མ་ཎི་བཀའ་འབུམ།
ཉེར་གསུམ་པ་སིངྒ་ལའི་སྲིན་མོ་བཏུལ་བའི་ལེའུ་
ཨོཾ་མ་ཎི་པདྨེ་ཧཱུཾ། དེ་ནས་ཡང་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་
གིས་བྲམ་ཟེའི་ཁྱེའུ་ལེགས་པ་གཅིག་ཏུ་སྤྲུལ་ནས། སིངྒ་ལའི་སྲིན་མོའི་གླིང་དུ་ཕྱིན་པ་དང་། སྲིན་མོ་
རྣམས་ཀྱིས་ཁྱེའུ་གཟུགས་བཟང་བ་དེ་མཐོང་བ་དང༌། སྲིན་མོ་རྣམས་འདོད་ཆགས་ཀྱི་སེམས་སྐྱེས་ནས་
བྲམ་ཟེའི་ཁྱེའུ་དྲུང་དུ་ཕྱིན་ནོ། །སྲིན་མོ་དེ་རྣམས་ཀྱིས་བྲམ་ཟེའི་ཁྱེའུ་དེ་ལ་འདི་སྐད་ཅེས་སྨྲས་སོ། ཁྱེའུ་
བཟང་པོ་མཛེས་པ་ཁྱོད་ཀྱིས་བདག་ཅག་རྣམས་བསྟེན་ཅིག །བདག་ཅག་རྣམས་ནི་བུད་མེད་གཞོན་ནུ་
མ་ཡིན་ནོ། །བདག་ཅག་རྣམས་ལ་ནི་ཁྱོ་མ་མཆིས་སོ། །བདག་པོ་མ་མཆིས་པས་བདག་པོ་མཛོད་ཅིག
མགོན་མ་མཆིས་པས་མགོན་མཛོད་ཅིག །རྟེན་མ་མ
མ་མཆིས་པས་རྟེན་མཛོད་ཅིག །བདག་ཅག་རྣམས་ཀྱིས་
ཁྱོད་གནས་ཁང་བཟང་པོར་བཞག་ཅིང་ཟས་བཟང་པོ་
ང་པོ་སྦྱིན་ནོ། །གོས་ལེགས་པོ་བསྐོན་ནོ། །སྐྱེད་མོས་
ཚལ་དགའ་བར་(༤ ༧ན)བྱེད་པ་ཡོད་དོ། །རྫིང་བུ་ཉམས་དགའ་བ་ཡོད་དོ། །འདིར་བཞུགས་ཤིག །
བདག་ཅག་རྣམས་ནི་རྩེ་བར་བྱའོ་ཞེས་སྨྲས་སོ། །དེ་ནས་ཁྱེའུ་དེས་སྲིན་མོ་དེ་རྣམས་ཀྱི་འདོད་པ་ཚིམ་པར་
བྱ་བའི་ཕྱིར་ཁོང་རྣམས་ལ་སྨྲས་པ། གལ་ཏེ་ཁྱེད་རྣམས་བདག་གིས་བསྒོ་བ་བཞིན་བགྱིད་ན་བདག་དེ་
ལྟར་བགྱིད་དོ་ཞེས་སྨྲས་སོ། །སྲིན་མོ་དེ་རྣམས་ན་རེ་བདག་ཅག་རྣམས་ཁྱེའུ་ཁྱོད་ཇི་ལྟར་ཟེར་བ་བཞིན་
བགྱིད་དོ་ཞེས་སྨྲས་སོ། །དེ་ནས་ཁྱེའུ་དེས་ཉོན་མོངས་པ་འདོད་ཆགས་ཀྱི་འདོད་པ་ཚིམ་པར་བྱས་སོ། །
རིན་པོ་ཆེ་ཟ་མ་ཏོག་བཀོད་པའི་མདོ་ཡང་བཤད་དེ། ཨོཾ་མ་ཎི་པདྨེ་ཧཱུཾ། ཞེས་པ་ཁ་ཏོན་བྱེད་དུ་བཅུག་གོ །
ལ་ལས་ནི་ལན་གཅིག་ཕྱིར་འོང་བའི་འབྲས་བུ་ཐོབ། ལ་ལས་ནི་ཕྱིར་མི་འོང་བའི་འབྲས་བུ་ཐོབ། སྲིན་མོ་
རྣམས་འདོད་ཆགས་ཀྱི་སེམས་ཀྱི་སྡུག་བསྔལ་མི་ལྡང་། སེམས་ཞེ་སྡང་བར་མི་འགྱུར། གཞན་གྱི་སྲོག་
གཅོད་པའི་གནོད་སེམས་དང་བྲལ། ཆོས་ལ་མངོན་པར་དགའ་བའི་དད་པ་རབ་ཏུ་སྐྱེས་ནས་སྡོམ་པ་
བླངས་ཏེ། བདག་ཅག་རྣམས་སླན་ཆད་སྲོག་གཅོད་པར་མི་བགྱིད་དོ། །འཛམ་བུའི་གླིང་གི་མི་རྣམས་ཇི་
- 76 ལ



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ལྟར་ཟས་སྐོམ་གྱིས་འཚོ་བ་ལྟར། བདག་ཅག་རྣམས་ཀྱང་དེ་བཞིན་དུ་འཚོ་བར་བགྱིད་དེ། ད་སླན་ཆད་
སྲིན་མོའི་ཚུལ་མི་བགྱིད་དོ་ཞེས་བསླབ་པའི་སྡོམ་པ་བླངས་ཏེ་འཁོད་དོ། །སིངྒ་ལའི་སྲིན་མོ་བཏུལ་བའི་
ལེའུ་སྟེ་ཉེར་གསུམ་པའོ།། །།
ཉེར་བཞི་པ་ལྷ་མ་ཡིན་གཏོར་མ་བཏུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཡང་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་
གིས། ལྷ་མ་ཡིན་གྱི་རྒྱལ་པོ་གཏོར་མའི་གནས་སུ་བྱོན་ནོ། །དེའི་གནས་ནི་ཟངས་ཀྱི་བྲག་ཕུག་ཅིག་ན་
སྒོ་བདུན་ཡོད་པ་ལས། དང་པོ་ཤིང་ཏཱ་ལའི་སྒོ། གཉིས་པ་སེང་ལྡེང་གི་སྒོ། གསུམ་པ་འཁར་བའི་སྒོ། བཞི་
པ་ཟངས་ཀྱི་སྒོ། ལྔ་པ་ལྕགས་ཀྱི་སྒོ། དྲུག་པ་དངུལ་གྱི་སྒོ། བདུན་པ་གསེར་གྱི་སྒོ། བྲག་ཕུག་སྒོ་བདུན་
ཡོད་པ་དེའི་ནང་ན་རྒྱལ་པོ་སྟོང་། བྲམ་ཟེ་འབུམ། རྒྱལ་(༤ ༧བ)རིགས་ཀྱི་ཆུང་མ་འབུམ་ཕྲག་མང་པོ་
བཟུང་ནས་བྲག་ཕུག་དེར་བཅུག །རྒྱལ་རིགས་ཀྱི་ཆུང་མའི་སྙིང་གར་མཚོན་གྱིས་བརྒྱབ། ཁྱེའུ་དང་བུ་
མོ་གཞོན་ནུ་མ་ཐམས་ཅད་ཀྱི་སྲོག་བཅད། རྒྱལ་ པོ་རྣམས་ཀྱི་རྐང་པ་ལྕགས་ཀྱིས་བཅིངས་ནས། དེ་
རྣམས་ཀྱི་སྲོག་གཅོད་པའི་ལས་ཚན་པོ་ཆེ་བྱེད་པའི་དུས་སུ། འཕགས་པ་སྤྱན་རས་གཟིགས་དབང་ཕྱུག་
གིས་བྲམ་ཟེ་མི་ཆེན་གྱི་ཆ་བྱད་དུ་བྱས་ནས། སྐུ་ལ་འོད་ཟེར་གྱི་སྣ་ལ་ཉི་མ་དང་ཟླ་བ་ཕྲག་པ་གཡས་
གཡོན་ལ་བཀལ། རལ་གྲི་དང་། མདའ་གཞུ་དང་། འཁོར་ལོ་དང་
། མཚོན་ཆ་ཐོགས་ནས་སྒོ་བདུན་པོ་
བཅོམ་སྟེ། ལྷ་མ་ཡིན་གྱི་རྒྱལ་པོ་ཁ་བུབ་ཏུ་ཀུན་དུ་བསྒྱེལ་ནས་དྲན་པ་ཉམས་པར་བྱས། བདེན་པའི་
ཞགས་པས་བཅིངས་ནས། མཆོད་སྦྱིན་གྱི་གནས་ཀྱང་བཤིག །བཙོན་གསོན་པོར་བཟུང་བོ་རྣམས་
ཀྱང་ཐར་བར་བྱས་སོ། །དེ་ནས་བྲམ་ཟེ་མི་ཆེན་གྱི་གཟུགས་མི་སྣང་བར་བྱས་ནས། འཕགས་པ་སྤྱན་
རས་གཟིགས་ཉིད་ཀྱིས་ལྷ་མ་ཡིན་གྱི་རྒྱལ་པོ་གཏོར་མའི་གནས་སུ་བྱོན་ནོ། །གཏོར་མས་ཀྱང་འཕགས་
པ་རྒྱང་རིང་པོ་ནས་འོང་བ་མཐོང་ངོ༌། །མཐོང་ནས་ཀྱང་རང་གི་འཁོར་དུ་མ་དང་འགྲོགས་ནས། འཕགས་
- 77 -



མ་ཎི་བཀའ་འབུམ།
J
པ་སྤྱན་རས་གཟིགས་དབང་ཕྱུག་ལ་མགོ་བོས་བཏུད་དེ་ཕྱག་བཙལ་ནས་འདི་སྐད་ཅེས་སྨྲས་སོ། །དི་
རིང་དུ་ནི་བདག་གི་ཚེའི་འབྲས་བུ་མཆིས་སོ། །བསམ་པ་ཡོངས་སུ་རྫོགས་སོ། །གང་བདག་གིས་ཁྱོད་
མཐོང་བས་ ལུས་བདེ་བ་དང་ལྡན་པར་གྱུར་པས། མགོན་པོ་ཁྱོད་ནི་བདག་གི་ཕ་དང་མར་གྱུར་པ་
ལགས་ཀྱིས། བདག་བཅིངས་ པ་ལས་གྲོལ་བར་གྱིས་ལ་བདག་ལ་ལམ་སྟོན་ཅིག་ཅེས་སྨྲས་སོ། །དེ་
ནས་འཕགས་པ་སྤྱན་རས་གཟིགས་ཀྱིས་ལྷ་མ་ཡིན་གཏོར་མ་ལ་མདོ་སྡེ་ཟ་མ་ཏོག་བཀོད་པའི་ཕན་ཡོན་
དང་། ཡི་གེ་དྲུག་པའི་རིག་སྔགས། ཨོཾ་མ་ཎི་པདྨེ་ཧཱུྃ། ཞེས་པའི་ཆོས་བསྟན་ཏོ། །དེ་ནས་ལྷ་མ་ཡིན་
གཏོར་མས་ཆོས་དེ་ཐོས་པས་མིག་མཆི་མས་གང་སྟེ་དབུགས་ (༤ ༨ན)ཀྱི་སྐད་འདར་འདར་པོར་གྱུར་
ནས་ཤུགས་འབྱིན་ཅིང་། སྔ་མའི་ལས་ལ་འགྱོད་པས་ཉོན་མོངས་པའི་འཆིང་བ་ལས་གྲོལ་བར་གྱུར་
ཏོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་ལྷ་མ་ཡིན་གཏོར་མ་ལུང་བསྟན་པ་ཁྱོད་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ།
བདེ་བར་གཤེགས་པ། འཇིག་རྟེན་མཁྱེན་པ། སྐྱེས་ བུ་འདུལ་བ། ཁ་ལོ་སྒྱུར་བ། བླ་ན་མེད་པ། ལྷ་དང་
མི་རྣམས་ཀྱི་སྟོན་པ། ལྷ་མ་ཡིན་གྱི་དབང་པོ་དཔལ་ཞེས་བྱ་བར་སངས་རྒྱ་བར་འགྱུར་རོ། ཁྱོད་ཀྱི་སངས་
རྒྱས་ཀྱི་ཞིང་དེ་ན། འདོད་ཆགས་ཀྱི་སྒྲ་མེད། ཞེ་སྡང་གི་སྒྲ་མེད། གཏི་མུག་གི་སྒྲ་མེད། ཡི་གེ་དྲུག་པའི་
རིག་སྔགས་ཆེན་མོའི་དོན་ཐོབ་པར་འགྱུར་རོ་ཞེས་ལུང་བསྟན་ཏོ། །དེ་ནས་ལྷ་མ་ཡིན་གཏོར་མས་མུ་
ཏིག་གི་ཕྲེང་བ་སེ་མོ་དོ་འདོམ་སྟོང་ཡོད་པ། རིན་བརྒྱ་སྟོང་རི་བ་ཅོད་པན་རིན་པོ་ཆེ་སྣ་ཚོགས་ཀྱིས་བརྒྱན་
པ་ཅིག་ཕུལ་ནས། འཕགས་པ་སྤྱན་རས་གཟིགས་དབང་ཕྱུག་ལ་བསྟོད་པ། ཕྱག་ན་པདྨ་བཟང་པོ་ཐོགས་
པས་སྐྱབས་མཛོད་ཅིག །པདྨའི་དཔལ་གྱིས་བརྒྱན་པ་རལ་པའི་ཅོད་པན་ཅན། ཐམས་ཅད་མཁྱེན་པ་
དབུ་ལ་བཞུགས་པ། སེམས་ཅན་ཐམས་ཅད་དབུགས་འབྱིན་པར་མཛད་པ། དམན་པ་དང་ཕོངས་པ་
ལ་ཐུགས་བརྩེ་བ། ནོར་བུ་ཡིད་བཞིན་དང་འདྲ་བ་ཆོས་ཀྱི་མཛོད་ཡོངས་སུ་སྐྱོང་བར་མཛད་པ། ཕ་རོལ་
ཏུ་ཕྱིན་པ་དྲུག་སྟོན་པར་མཛད་པ་མགོན་པོ་ཁྱོད་ལ་ཕྱག་འཚལ་བསྟོད་ཅེས་བསྟོད་པས། ལྷ་མ་ཡིན་གྱི་
དབང་པོ་གཏོར་མ་འཁོར་དང་བཅས་པ་ཐེག་པ་ཆེན་པོའི ཆོས་ལ་ལོངས་སྤྱོད་པའི་བདེ་བ་ཆེན་པོ་དང་
- 78 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ལྡན་པར་གྱུར་ཏོ། །ལྷ་མ་ཡིན་གཏོར་མ་བཏུལ་བའི་ལེའུ་སྟེ་ཉེར་བཞི་པའོ།། །།
ཉེར་ལྔ་པ་མུན་རུམ་གླིང་བར་གྱི་སེམས་ཅན་
གནོད་སྦྱིན་བཏུལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་དེས། འོད་(༤ རབ)ཟེར་ཁ་དོག་སྣ་ཚོགས་སྤྲོས་ཏེ། དེ་བཞིན་གཤེགས་པ་ཐམས་ཅད་སྐྱོབ་
ཀྱི་སྤྱན་སྔར་སོང་ངོ་། །དེ་ནས་འཁོར་འདུས་པ་རྣམས་ཀྱི་ནང་ནས། བྱང་ཆུབ་སེམས་དཔའ་ནམ་མཁའ་
མཛོད་ཅེས་བྱ་བ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་
ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་
འོད་ཆེན་པོ་འདི་ལྟ་བུ་གདའ་བ་ཅིའི་རྒྱུ་ཅིའི་རྐྱེན་ལགས་ཞེས་གསོལ་བས། བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་འདི་ནི་འཕགས་པ་སྤྱན་རས་གཟིགས་དབང་ཕྱུག་ལྷ་མ་ཡིན་གཏོར་མའི་གནས་
ནས། ཛེ་ཏའི་ཚལ་དུ་འབྱོན་པའི་སྔ་ལྟས་ཡིན་ནོ། །དེ་ནས་བཅོམ་ལྡན་འདས་ལ་ལན་གསུམ་བསྐོར་བ་
བྱས་ནས། ནམ་མཁའ་མཛོད་ཀྱིས་གསོལ་བ། བྱང་ཆུབ་སེམས་དཔའ་དེ་ལྟ་བའི་ཐབས་ཇི་ལྟར་ཡོད།
བཀའ་སྩལ་པ། རིགས་ཀྱི་བུ་བྱང་ཆུབ་སེམས་དཔའ་དེ་ཕྱོགས་འདི་ཉིད་དུ་འོང་བས་ལྟོས་ཤིག་ཅེས་
བཀའ་སྩལ་པ་དང་། དེ་ནས་འཕགས་པ་སྤྱན་རས་གཟིགས་དབང་ཕྱུག་ལྷ་མ་ཡིན་གཏོར་མའི་ཁང་པ་
ནས་ཛེ་ཏའི་ཚལ་དུ་བྱོན་པའི་ཚེ། མེ་ཏོག་གི་ཆར་ཆེན་པོ་འབབ་ཅིང་གོས་རྒྱན་མང་པོ་དང་། རིན་པོ་ཆེའི་
རྒྱན་དང་། མུ་ཏིག་གི་ཕྲེང་བའི་རྒྱན་ལ་སོགས་པ་མང་པོ་ལྷགས། རྫིང་བུ་མེ་ཏོག་གིས་གང་བ་བརྒྱ་ཕྲག་
དུ་མ་ཡང་བྱུང་ངོ༌། །དེ་ནས་བྱང་ཆུབ་སེམས་དཔའ་ནམ་མཁའ་མཛོད་ཀྱིས། བཅོམ་ལྡན་འདས་བྱང་
ཆུབ་སེམས་དཔའ་སྤྱན་རས་གཟིགས་དབང་ཕྱུག་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ་དེ་ནི་ལྷ་མ་ཡིན་གཏོར་མའི་ཁང་པ་ནས་བྱུང་ནས། མི་མི་རྒྱུ་བའི་མུན་པ་མུན་ནག་ཅེས་བྱ་
- 7） •



མ་ཎི་བཀའ་འབུམ།
བའི་གནས་ཡོད་དེ། ཉི་མ་དང་ཟླ་བ་མེད་ཅིང་ནོར་བུ་རིན་པོ་ཆེ་དམ་པ་སྦྱིན་བྱེད་ཅེས་བྱ་བའི་འོད་སྣང་
ངོ༌། །གླིང་དེ་ན་གནོད་སྦྱིན་དང༌། སྲིན་པོ་བརྒྱ་སྟོང་ཕྲག་དུ་མ་གནས་སོ། །གང་གི་ཚེ་འཕགས་པ་
རས་གཟིགས་(༤༩ན)དབང་ཕྱུག་བྱོན་པའི་ཚེ། དགའ་མགུ་ཡི་རངས་ཏེ་རབ་ཏུ་དགའ་ནས། འཕགས་
པ་སྤྱན་རས་གཟིགས་དབང་ཕྱུག་གི་མདུན་ན་རྒྱུག་གོ །རྒྱུགས་ནས་ཀྱང་རྐང་པ་ལ་མགོ་བོས་ཕྱག་
འཚལ་ནས་ཁྱོད་ནི་བསྙེལ་ལོ་དུབ་བོ། །མུན་པ་མུན་ནག་གི་གནས་འདིར་གཤེགས་ཤིག་ཅེས་སྨྲས་
སོ། །འཕགས་པ་སྤྱན་རས་གཟིགས་དབང་ཕྱུག་གིས་ངས་ནི་སེམས་ཅན་ཡོངས་སུ་སྨིན་པར་བྱའོ་ཞེས་
སྨྲས་སོ། །གནོད་སྦྱིན་དང་སྲིན་པོ་དེ་དག་གིས་སྤྱན་དྲངས་སོ། །དེ་ནས་རིན་པོ་ཆེའི་ཁྲི་བཤམས་ཏེ་དེ་
ལ་བཞུགས་ནས། གནོད་སྦྱིན་དང་སྲིན་པོ་དེ་དག་ལ་ང་ནི་ཆོས་འཆད་པས་ཁྱེད་ཅག་ཉོན་ཅིག་ཅེས་
གསུངས་སོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་ཟ་མ་ཏོག་བཀོད་པའི་རྒྱལ་པོ།
ཨོཾ་མ་ཎི་པདྨེ་ཧཱུྃ། ཞེས་པའི་རིག་སྔགས་ཀྱི་རྒྱལ་མོ་རྒྱ་ཆེར་བཤད་དོ། །རིགས་ཀྱི་བུ་འདི་ལྟ་སྟེ་དཔེར་ན་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཕྲ་རབ་ཀྱི་ཚད་གཟུང་བར་ནུས་ཀྱི། ཐེག་པ་
ཆེན་པོའི་མདོ་ཟ་མ་ཏོག་བཀོད་པའི་རྒྱལ་པོ་འདི་ལན་ཅིག་ཉན་པ་དང་། འཛིན་པ་དང་ཁ་ཏོན་དུ་བྱེད་པ་
དང་། ཚུལ་བཞིན་དུ་ཡིད་ལ་བྱེད་པའི་བསོད་ནམས་ཀྱི་ཚད་ནི་ངས་གཟུང་བར་མི་ནུས་ཀྱི། དེའི་ཕྱིར་ཟླ་
མ་ ཏོག་ བཀོད་ པའི་ རྒྱལ་ པོ་ ཡི་ གེ་ དྲུག་ པའི་ རིག་ སྔགས་ འདི་ བསྟན་ པར་ བྱའོ། །གཟུང་ བར་
བྱའོ། །བཅང་བར་བྱའོ། །བཀླག་པར་བྱའོ། ཁ་ཏོན་དུ་བྱའོ། །ཚུལ་བཞིན་དུ་ཡིད་ལ་བྱའོ་ཞེས་གསུངས་
པ་དང་
། གནོད་སྦྱིན་དང་
། སྲིན་པོ་དེ་དག་གིས་ཆོས་དེ་དག་ཐོས་མ་ཐག་ཏུ། ལ་ལས་ནི་ཕྱིར་འོང་བའི་
འབྲས་བུ་ཐོབ། ལ་ལས་ནི་ཕྱིར་མི་འོང་བའི་འབྲས་བུ་ཐོབ་བོ། །དེ་ནས་གནོད་སྦྱིན་དང་སྲིན་པོ་དེ་དག་
ན་རེ་མགོན་པོ་ཁྱོད་གང་དུ་ཡང་མ་བཞུད་ཅིག །མུན་པ་མུན་ནག་གི་གནས་འདི་ཉིད་དུ་གསེར་གྱི་
འཆག་ས་དང་མཆོད་རྟེན་བགྱིའོ་ཞེས་སྨྲས་སོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་
གནོད་སྦྱིན་དང་སྲིན་པོ་དེ་དག་ལ། (༤༩བ)ང་ནི་སེམས་ཅན་མང་པོ་བྱང་ཆུབ་ལ་དགོད་དགོས་པར་
ཡོད་དོ་ཞེས་སྨྲས་སོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་སོང་བ་དང་། གནོད་སྦྱིན་དང་
- 8] ཁ



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
སྲིན་པོ་དེ་དག་ཡུན་རིང་དུ་ཕྱི་བཞིན་དུ་འབྲངས་པས། འཕགས་པ་སྤྱན་རས་གཟིགས་དབང་ཕྱུག་གིས་
ཁྱོད་ངའི་ཕྱི་བཞིན་དུ་མ་འབྲང་བར་ལོག་ཅིག །ང་ནི་སེམས་ཅན་གདུལ་དཀའ་བ་རྣམས་འདུལ་དུ་
འགྲོའོ། །དེ་དག་གིས་འཕགས་པ་སྤྱན་རས་གཟིགས་དབང་ཕྱུག་གི་ཞབས་ལ་ཕྱག་བཙལ་ནས་སླར་
རང་རང་གི་གནས་སུ་སོང་ངོ༌། །མུན་རུམ་གླིང་བར་གྱི་སེམས་ཅན་གནོད་སྦྱིན་བཏུལ་བའི་ལེའུ་སྟེ་ཉེར་
ལྔ་པའོ།། །།
ཉེར་དྲུག་པ་འཕགས་པ་
སྤྱན་
ན་རས་གཟིགས་དབང་ཕྱུག་གིས་ལྷ་
ཕོངས་པའི་སྡུག་བསྔལ་བསལ་བའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཡང་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་
གཟིགས་དབང་ཕྱུག་གིས། བྲམ་ཟེ་མིའུ་ཐུང་གི་ཆ་བྱད་དུ་སྤྲུལ་ནས། གནས་གཙང་མའི་ལྷའི་བུ་དག་གི་
གནས་སུ་སོང་བ་དང་། ལྷའི་རིས་དེ་ན་ལྷའི་བུ་རྣ་ཆའི་མཆོག་ཅེས་བྱ་བ་ཤིན་ཏུ་དབུལ་ཞིང་ཕོངས་པས་
སྡུག་བསྔལ་བ་ཅིག་འདུག་གོ །དེ་ཕོངས་པའི་སྡུག་བསྔལ་གྱིས་ཡིད་ལ་ཆོས་བྱེད་པ་དང་བྲལ་ནས་ངན་
སོང་དུ་འགྲོ་བར་གཟིགས་ཏེ། ཁོའི་གཞལ་ཡས་ཁང་། རིན་པོ་ཆེ་དང་གོས་དང་རྒྱན་མང་པོ་དང་། ཟས་
རོ་མཆོག་བརྒྱ་དང་ལྡན་པས་གང་བར་བྱས་སོ། །དེ་ནས་འཕགས་པ་སྤྱན་རས་གཟིགས་ཀྱིས་བྲམ་ཟེའི་
གཟུགས་སུ་སྤྲུལ་ནས། ལྷའི་བུ་དེའི་དྲུང་དུ་སོང་སྟེ་ཕྱིན་ནས་འདི་སྐད་ཅེས་སྨྲས་སོ། །ལྷའི་བུ་དག་ང་ནི་
བཀྲེས་སོ་སྐོམ་མོ། །བདག་ལ་ཟས་དང་ནོར་དང་སྐོམ་བྱིན་ཅིག་བྱས་པ་དང་། ལྷའི་བུས་སྨྲས་པ། བྲམ་
ཟེ་ཆེན་པོ་བདག་ལ་ཡོ་བྱད་ཅུང་ཟད་ཀྱང་མེད་དོ། །བྲམ་ཟེས་བདག་ལ་སྩོལ་ཅིག་བྱས་སོ། །ལྷའི་བུ་དེ་
རང་གི་ཁང་བ་
ཁང་བཟང་གཞལ་མེད་ཁང་དུ་སོང་ནས་སྣོད་དག་ལ་བལྟས་པས། སྣོད་ཐམས་ཅད་ལྷའི་ནོར་བུ་
རིན་ཐང་མེད་པས་གང་ནས་འདུག །གཞལ་ཡས་ཁང་ཡང་ཁ་ཟས་རོ་བརྒྱ་པས་གང་ནས་འདུག་གཡས་
གཡོན་གྱི་ (༥༩ན)གཞལ་ཡས་ཁང་གོས་དང་རྒྱན་གྱིས་ཁེངས་འདུག་པ་མཐོང་ནས། ལྷའི་བུ་སེམས་
པ 81 -



མ་ཎི་བཀའ་འབུམ།
རབ་ཏུ་དགའ་ནས་འདི་འདྲ་བའི་དཔལ་བདག་གིས་ཐོབ་པ། བདག་གི་སྒོ་ན་སྦྱིན་གནས་བཟང་པོ་
འདུག་གོ་སྙམ་སྟེ། བྲམ་ཟེ་བོས་ནས་གཞལ་མེད་ཁང་དུ་ཁྲིད་དེ། ལྷའི་རིན་པོ་ཆེ་ཡང་བསྟབས། ལྷའི་
ཞལ་ཟས་རོ་མཆོག་བརྒྱ་དང་ལྡན་པ་ཡང་བྱིན། ལྷའི་གོས་ཀྱང་བྱིན་ནས་བཀྲ་ཤིས་བྱས་སོ། །དེ་ནས་
ལྷའི་བུ་དེས་བྲམ་ཟེ་ཆེན་པོ་དེ་ལ་ཁྱེད་གང་ནས་འོངས་ཞེས་སྨྲས་པས། བདག་ནི་ཛེ་ཏའི་ཚལ་ནས་
འོངས་སོ། །དེ་ནས་ལྷའི་བུས་སྨྲས་པ། ས་དེའི་ཁྱད་པར་ཇི་ལྟ་བུ་ཞིག་ཡོད། བྲམ་ཟེས་སྨྲས་པ། ས་དེ་ནི་
ལྷའི་རིན་པོ་ཆེས་བརྒྱན་པ། དཔག་བསམ་གྱི་ཤིང་གིས་མཛེས་པར་བྱས་པ། ལྷའི་མེ་ཏོག་ཡིད་དུ་འོང་
བ་དུ་མས་གང་བ། རྫིང་བུ་དུ་མ་ཡོད་པ། དེ་བཞིན་གཤེགས་པའི་ཆོ་འཕྲུལ་དག་ཡོད་པས་དེ་ནི་དགའ་
བར་བགྱིད་པའོ། །ལྷའི་བུས་སྨྲས་པ། བྲམ་ཟེ་ཁྱོད་ཀྱིས་ངེས་པར་བདེན་པ་སྨོས་ཤིག །ཁྱོད་ལྷ་ཡིན་
ནམ། འོན་ཏེ་མི་ཡིན། བྲམ་ཟེས་སྨྲས་པ། ང་ནི་ལྷ་ཡང་མ་ཡིན་མི་ཡང་མ་ཡིན། ཕོངས་པ་དང་སྡུག་
བསྔལ་བ་ལ་ཐུགས་རྗེས་འཛིན་པ། ཐར་པའི་ལམ་སྟོན་པའི་བྱང་ཆུབ་སེམས་དཔའོ། །དེ་ནས་ལྷའི་བུས་
ཅོད་པན་དང་རྣ་ཆ་ཕུལ་ནས་ཚིགས་སུ་བཅད་དེ་སྨྲས་པ། ཨེ་མ་ཧོ་ཡོན་ཏན་དག་གི་ཞིང་། །ཉེས་
པ་ཐམས་ཅད་རྣམ་སྤངས་པ། །དེ་རིང་ཉིད་དུ་ས་བོན་བཏབ། །དེ་རིང་ཉིད་དུ་འབྲས་བུ་འགྲུབ། །ཅེས་
སྨྲས་ནས་གཞལ་མེད་ཁང་དེ་ཉིད་དུ་སོང་ངོ་། །འཕགས་པ་སྤྱན་རས་གཟིགས་བྲམ་ཟེར་སྤྲུལ་པ་དེ་ཡང་
མེའི་ཕུང་པོ་འབར་བ་བཞིན་དུ་ནམ་མཁའ་ལ་མི་སྣང་བར་གྱུར་ཏོ། །འཕགས་པ་སྤྱན་རས་གཟིགས་
དབང་ཕྱུག་གིས་ལྷ་ཕོངས་པའི་སྡུག་བསྔལ་བསལ་བའི་ལེའུ་སྟེ་ཉེར་དྲུག་པའོ།། །།
ཉེར་བདུན་པ་ཐུགས་རྗེ་ཆེན་པོས་ཚོང་པ་རྣམས་སིང་ག་
ལའི་སྲིན་མོའི་གླིང་ནས་བཏོན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་(༥༠བ)
གཟིགས་དབང་ཕྱུག་གིས། ཕྱིའི་རྒྱ་མཚོའི་ཕ་རོལ་ནས་སྲིན་མོའི་གླིང་ནས་ཚོང་པ་ལྔ་བརྒྱ་བཏོན་ནས་
- 82 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
འགྲོ་བའི་དོན་མཛད་པ་ནི། སིངྒ་ལའི་གླིང་དེ་ན་དེད་དཔོན་ཆེན་པོ་ཞིག་གིས་ཚོང་པ་ལྔ་བརྒྱ་ཁྲིད་ནས་
རྒྱ་མཚོ་ལ་རིན་པོ་ཆེ་ལེན་དུ་ཕྱིན་པ་དང༌། མི་འདོད་པའི་རླུང་ལངས་ནས་གཟིངས་སྲིན་མོ་ཟངས་གླིང་
དུ་སོང་ བ་དང༌། ཆུ་འགྲམ་དུ་ཕྱིན་ནས། སྲིན་མོ་ལྔ་བརྒྱ་གཞོན་ནུ་མ་ལྔ་བརྒྱའི་གཟུགས་སུ་བྱས་ཏེ།
ཚོང་པ་དེ་དག་གི་མདུན་བསུས་ནས། ཤིང་ཙམ་པ་ཀ་ཡོད་པའི་མདུན་དུ་ངལ་གསོ་སྟེ། ཁྱེད་ཅག་ནི་
བདག་ཅག་ཁྱོ་མ་མཆིས་པ་རྣམས་ཀྱི་ཁྱོ་མཛོད་ཅིག །ཁྱེད་ཅག་ལ་ཟས་སྦྱིན་ནོ། །སྐོམ་དང་གོས་སྦྱིན་ནོ་
ཟེར་ནས། སྲིན་མོ་དེ་དག་གིས་སྐྱེས་(༦༩བ)པ་རེ་རེ་ཁྲིད་ཕྱིན་ནོ། །སྲིན་མོ་དེ་དག་གི་གཙོ་མོ་དེས་ཚོང་
པའི་དེད་དཔོན་ཁྲིད་དེ་ཕྱིན་ནས་སྲིན་མོ་དེས་རོ་མཆོག་བརྒྱས་ཚིམ་པར་བྱས་སོ། །དེ་དང་ནུབ་མོ་ཉལ་
པོ་བྱས་ནས་མོ་གཉིད་དུ་སོང་བ་དང་དགོད་ཅིང་བཟླས་ཏེ། དེད་དཔོན་གྱིས་ཅི་ཉེས་པ་དྲིས་པ་དང་། མོ་
གཉིད་མ་སད་བཞིན་དུ་འདི་ནི་སྲིན་མོའི་གླིང་ཡིན། ཁྱེད་ཚོང་པ་གསར་པ་བྱུང་བ་དང༌། ཚོང་པ་རྙིང་པ་
བརྒྱ་ ཕྲག་ལྕགས་ཀྱི་ཁང་པར་བཅུག་ནས་གསོན་པོར་གསོད་དེ་འགུམ་པ་ཡིན་ནོ་ཟེར། དེ་ནས་དེད་
དཔོན་དེས་སྲིན་མོ་གླེན་མའི་གྲ་བ་ཞེས་བྱ་བའི་གཉིད་ཀྱིས་ནོན་པར་བྱས་ནས་མཆན་ནས་ལངས་ཕྱིན་
པ་དང་། ཚོང་པ་མང་པོ་ལྕགས་ཀྱི་ཁང་སྒྲོམ་དུ་བཅུག་ནས་ལ་ལ་ཤི་ལ་ལ་མ་ཤི་བར་འདུག །ཤ་སྲིན་མོ་
རྣམས་ཀྱིས་ཟོས་ནས་འདུག་པས། ཚོང་དཔོན་སླར་ཡང་མོའི་མཆན་དུ་ཉལ་ནས། མཚན་མོ་སིངྒ་ལའི་
སྲིན་མོ་གླིང་ནས་ཐར་བའི་ཐབས་ཅི་ཡོད་ཅེས་དྲིས་པ་དང༌། ཡང་མོ་གཉིད་མ་སད་བཞིན་དུ་སིངྒ་ལའི་
སྲིན་མོའི་གླིང་ན་ཐར་བར་བྱེད་པ་ལ། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་སྤྲུལ་
པ་རྟའི་རྒྱལ་པོ་བ་ལ་ཧ་ཞེས་ཀྱང་བྱ། སྤྲིན་གྱི་ཤུགས་ཅན་ཞེས་ཀྱང་བྱ་བ་ཅིག །སྨན་སྦེད་(༥༡ན)ཏའི་
རྩྭ་ཟོས་ནས་གསེར་གྱི་བྱེ་མའི་ཐང་ལ་་ཕར་ལ་འགྲེ །ཚུར་འགྲེ་ལན་གསུམ་བྱེད་ཅིང་ལུས་སྤྲུག་གོ །ལུས་
སྤྲུག་ནས་ཕ་རོལ་ཏུ་སུ་འགྲོ། སྲིན་མོའི་གླིང་ནས་ཐར་བར་སུ་འདོད། ང་ལ་འཇུས་ཤིག་ཟེར་དུ་འོང་།
དེ་ལ་འཇུས་ནས་སྤུ་ཉག་རེ་ལ་འཇུས་ཀྱང་ཐར་ཟེར་རོ། །མོ་གཉིད་སད་པ་དང་སྐྱེས་བུ་ལུས་ རེ་གྲང་
གང་དུ་ཕྱིན་ཟེར་བས། ཕྱི་རོལ་ཏུ་བཤང་གཅི་བྱེད་དུ་ཕྱིན་པས་ལུས་རེངས་སོ་ཞེས་སྨྲས་སོ། །དེ་ནས་ཚོང་
དཔོན་གྱིས་ནང་པར་ ཚོང་པ་ཐམས་ཅད་བསགས་ནས། གླིང་འདི་ནི་སྲིན་མོའི་གླིང་དུ་འདུག་གོ །འུ་
- 83 -



མ་ཎི་བཀའ་འབུམ།
ཅག་ཞག་གསུམ་ནས་རྟའི་རྒྱལ་པོ་བ་ལ་ཧ་བྱ་བ་ལ་འཇུས་ན་ཐར་བར་འདུག་གིས། །སྲིན་མོ་རྣམས་ལ་
མ་ཆགས་ཤིག་ཕྱི་མིག་མ་ལྟ་ཞིག་ཅེས་སྨྲས་སོ། །ཞག་གསུམ་གྱི་ནང་པར་རྟའི་རྒྱལ་པོ་བ་ལ་ཧ་བྱུང་བ་
དང་། དེད་དཔོན་གྱིས་དང་པོར་ཞོན་གཞན་རྣམས་ཀྱིས་ཀྱང་གར་ཟིན་ཟིན་ནས་བཟུང་བ་དང༌། སིངྒ་
ལའི་གླིང་ལྡེག་ཅིང་འགུལ་ཏེ། སྲིན་མོ་རྣམས་ཀྱིས་ཚོར་ནས་ཆོ་ངེ་བཏབ་པས། སྲིན་མོ་ལ་ཆགས་ནས་
ཕྱི་མིག་བལྟས་པ་ཐམས་ཅད་ཆུར་ལྷུང་ཞིང་དྲངས་ནས་ཟོས་སོ། །མ་ཆགས་པ་རྣམས་ཡུལ་དུ་ཐོན་ནས་
རྟའི་རྒྱལ་པོ་བ་ལ་ཧ་མི་སྣང་བར་གྱུར་ཏོ། །དེད་དཔོན་ལ་སོགས་པ་རང་རང་གི་ཡུལ་དུ་སོང་ནས་ཕ་
ལ་སོགས་པ་ཐམསཅད་དང་ཕྲད་དེ་ཤིན་ཏུ་དགའ་བར་གྱུར་ཏོ། །ཐུགས་རྗེ་ཆེན་པོས་ཚོང་པ་རྣམས་སིང་
ག་ལའི་སྲིན་མོའི་གླིང་ནས་བཏོན་པའི་ལེའུ་སྟེ་ཉེར་བདུན་པའོ།། །།
ཕ་མ་
ཉེར་བརྒྱད་པ་ལྷ་འཕོ་ལྟུང་གི་སྡུག་བསྔལ་ལས་བསྐྱབས་པའི་ལེའུ་
ཨོཾ་མ་ཎི་པདྨེ་ཧཱུཾ། དེ་ནས་ཐུགས་རྗེའི་བདག་པོ་འཕགས་པ་སྤྱན་རས་གཟིགས་དབང་ཕྱུག་གིས།
ལྷ་འཆི་འཕོ་ལྟུང་བྱེད་ཀྱི་སྡུག་བསྔལ་ལ་ཐུགས་རྗེས་གཟིགས་ནས། སུམ་ཅུ་རྩ་གསུམ་པའི་ལྷ་ཡུལ་དུ་
ལྷའི་བུ་དྲི་མ་མེད་པར་གྲགས་པ་དེ་ལ། ལྷའི་གཙོ་བོ་གནོད་སྦྱིན་སྐར་མའི་གདོང་ཞེས་བྱ་བས་ནམ་ཕྱེད་
ནས་སྒྲ་བསྒྲགས་ཏེ། ལྷའི་བུ་དྲི་མ་(༥༡བ)མེད་པར་གྲགས་པ་ཁྱོད་ད་སྟེ་ཞག་བདུན་ནས་འཆི་བའི་དུས་
བྱེད་དོ། །ཤི་ནས་ཀྱང་ཆུ་མེད་པའི་རུས་སྦལ་དུ་སྐྱེའོ། །དེ་ནས་ཕྱི་ས་ཟ་བའི་ཕག་མོར་སྐྱེའོ། །དེ་ནས་
མནར་མེད་པའི་དམྱལ་བར་སྐྱེའོ། །དེ་སྐད་བྱ་བའི་སྒྲ་དེ་ཐོས་མ་ཐག་ཏུ་ལྷ་མོ་རྣམས་ཀྱང་བརྒྱལ་ནས་
འགྱེལ། རང་གི་ལུས་ཀྱི་འོད་ཀྱང་ཉམས། དྲི་མི་ཞིམ་པ་ལངས་ནས་ཤིན་ཏུ་སྡུག་བསྔལ་བར་གྱུར་པ་ལ།
བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཐུགས་ རྗེས་གཟིགས་ནས།
ལྷའི་དབང་པོ་བརྒྱ་བྱིན་དུ་སྤྲུལ་ཏེ་ལྷའི་བུའི་ལུས་ལ་འོད་ཟེར་བཀྱེ་ནས། རིགས་ཀྱི་བུ་མ་འཇིགས་ཤིག་
མ་འཇིགས་ཤིག །ལྷ་འཕོ་ལྟུང་བའི་སྡུག་བསྔལ་ཞི་པར་བྱེད་པའི་ཡི་གེ་དྲུག་པ་འདི་ཟློས་ཤིག །ཨོཾ་མ་
• 84 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཎི་པདྨེ་ཧཱུྃ་ཞེས་བརྗོད་པས་ལྷ་འཕོ་ལྟུང་གི་སྡུག་བསྔལ་ཞི་ནས་རྡོ་རྗེ་ལྟ་བུའི་ཆོས་ཉིད་འགྱུར་བ་མེད་པའི་
དགོངས་པ་ཤར་རོ། །ལྷ་འཕོ་ལྟུང་གི་སྡུག་བསྔལ་ལས་བསྐྱབས་པའི་ལེའུ་སྟེ་ཉེར་བརྒྱད་པའོ།། །།
ཉེར་དགུ་པ་ལྷ་མ་ཡིན་སྣང་བྱེད་ཚ་བའི་དམྱལ་
བ་ལས་བསྐྱབས་པའི་ལེའུ།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ལྷ་མ་ཡིན་
འཐབ་རྩོད་བྱེད་པ་ལ་ཐུགས་རྗེས་
ས་གཟིགས་ནས། རི་རབ་ཆེན་པོའི་ཁང་བསེང་ན་ལྷ་མ་ཡིན་སྣང་བྱེད་
བྱ་བས་ལྷ་མ་ཡིན་གྱི་དམག་དཔོན་བྱས་ནས། ལྷ་དང་ལྷ་མ་ཡིན་འཐབ་པ་ལ། ཁོ་ལ་སྲིད་པ་ལས་ཀྱི་
འཁོར་ལོ་བྱ་བ་བརྒྱབ་པས། མི་འཕོག་མི་སྲིད་པ། ཕོག་ནས་མི་འཆི་མི་སྲིད་པ་ཅིག་ཡོད་ནས། ལྷ་མང་
པོ་བསད་པའི་རྣམ་སྨིན་གྱིས་ཚ་བའི་དམྱལ་བར་སྐྱེས་པ་ལ། ཐུགས་རྗེ་ཆེན་པོའི་སྤྱན་གྱིས་གཟིགས་ཏེ་
ལྷ་མ་ཡིན་གྱི་དབང་པོ་ཐག་བཟངས་རིས་སུ་སྤྲུལ་ནས། ལུས་ལ་འོད་ཟེར་བཀྱེ་སྟེ་དེ་ལ་ཁྱབ་པར་བྱས་
ནས། ཨོཾ་མ་ཎི་པདྨེ་ཧཱུྃ། ཞེས་བརྗོད་པས་ཚ་བའི་དམྱལ་བའི་ལུས་བདེ་བ་དང་ལྡན་ནས་བྱང་ཆུབ་ཐོབ་
བོ། །ལྷ་མ་ཡིན་སྣང་བྱེད་ཚ་བའི་དམྱལ་བ་ལས་བསྐྱབས་པའི་ལེའུ་སྟེ་ཉེར་དགུ་པའོ།། །།
སུམ་ཅུ་པ་མ་སྐྱེས་དགྲ་གྲང་བའི་དམྱལ་བ་ནས་བཏོན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཐུགས་རྗེའི་བདག་པོ་འཕགས་པ་སྤྱན་རས་གཟིགས་དབང་ཕྱུག་གིས།
(༥ ༢ན)མི་མཚམས་མེད་བྱས་པ་ལ་ཐུགས་རྗེས་གཟིགས་ནས། ཡུལ་མ་ག་དྷའི་གྲོང་ཁྱེར་དུ་རྒྱལ་པོ་
གཟུགས་ཅན་སྙིང་པོའི་བུ་མ་སྐྱེས་དགྲས། ཕ་བསད་པའི་ལས་ཀྱི་རྣམ་པར་སྨིན་པས་གྲང་བའི་དམྱལ་
བར་སྐྱེས་ནས་ཤིན་ཏུ་སྡུག་བསྔལ་བར་གྱུར་པ་ལ། འཕགས་པ་སྤྱན་རས་གཟིགས་དབང་ཕྱུག་གི་ཐུགས་
- 85 -



མ་ཎི་བཀའ་འབུམ།
རྗེའི་སྤྱན་གྱིས་གཟིགས་ཏེ། རྒྱལ་བ་ཤཱཀྱ་ཐུབ་པར་སྤྲུལ་ནས་སྐུ་ལས་འོད་ཟེར་བཀྱེ་སྟེ། ཨོཾ་མ་ཎི་པདྨེ་
ཧཱུྃ། ཞེས་བཟླས་པས་གྲང་བའི་སྡུག་བསྔལ་བདེ་བར་གྱུར་ནས་སྒྱུ་མ་ལྟ་བུའི་དགོངས་པ་ཤར་ཏེ་བྱང་
ཆུབ་ཐོབ་བོ། །མ་སྐྱེས་དགྲ་གྲང་བའི་དམྱལ་བ་ནས་བཏོན་པའི་ལེའུ་སྟེ་སུམ་ཅུ་པའོ།། །།
སོ་གཅིག་པ་སོར་ཕྲེང་ཅན་དམྱལ་བ་ནས་བཏོན་པའི་ལེའུ།
ཨོཾ་མ་ཎི་པདྨ་ཧཱུྃ། དེ་ནས་བྱང་ཆུབ་སེམས་དཔའ་ཐུགས་ རྗེའི་བདག་པོ་འཕགས་པ་སྤྱན་རས་
གཟིགས་དབང་ཕྱུག་གིས། གྱད་ཀྱི་མི་ཐུང་སོར་ཕྲེང་ཅན་ལ་མུ་སྟེགས་ལྟ་ལོག་ཅན་གྱིས་མི་སྟོང་བསད་
ན་སངས་རྒྱ་བྱས་པས་མི་དགུ་བརྒྱ་དགུ་བཅུ་གོ་དགུ་བསད་ནས། གཅིག་མ་སོད་པར་ལུས་པ་གསོད་
པར་བརྩམས་པ་ལ། ཐུགས་རྗེའི་བདག་པོ་འཕགས་པ་སྤྱན་རས་གཟིགས་ཀྱིས་ཐུགས་རྗེས་གཟིགས་
ནས། ཡང་དག་པར་རྫོགས་པའི་སངས་རྒྱས་སུ་སྤྲུལ་ནས། དམྱལ་ཁམས་བཅོ་བརྒྱད་དུ་འཁོར་བའི་
སྡུག་བསྔལ་མྱོང་བ་ལ། །ཨོཾ་མ་ཎི་པདྨེ་ཧཱུྃ་ཞེས་བརྗོད་པས། ཚ་བའི་སྡུག་བསྔལ་བདེ་བར་གྱུར་ནས།
སེང་གེའི་སྟོབས་ཀྱི་དགོངས་པ་ཤར་ཏེ་བླ་ན་མེད་པའི་བྱང་ཆུབ་ཐོབ་བོ། །སོར་ཕྲེང་ཅན་དམྱལ་བ་ནས་
བཏོན་པའི་ལེའུ་སྟེ་སོ་གཅིག་པའོ།། །།
སོ་གཉིས་པ་གང་བཟང་གི་བུ་ལྔ་བརྩེགས་བྱོལ་སོང་
གི་གནས་ནས་བཏོན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་ཐུགས་རྗེའི་བདག་པོ་འཕགས་པ་སྤྱན་རས་གཟིགས་དབང་ཕྱུག་གིས་
བྱོལ་སོང་ལ་ཐུགས་རྗེས་གཟིགས་ནས། གང་བཟང་གི་བུ་ལྔ་བརྩེགས་ཀྱིས་སངས་རྒྱས་
ས་རྒྱས་གསེར་ཐུབ་ཀྱི་
བསྟན་པ་ལ། སངས་རྒྱས་མི་བདེན། ཆོས་མི་བདེན། དགེ་འདུན་མི་བདེན་ཞེས་སྐུར་པ་བཏབ་པས། དེའི་
• 86 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རྣམ་པར་སྨིན་པས་དུད་འགྲོ་(༥ ༢བ)བཤང་གཅི་ཟ་བའི་ཕག་མོར་སྐྱེས་པ་ལ། ཐུགས་རྗེ་ཆེན་པོ་སྤྱན་
རས་གཟིགས་ཀྱིས་སྒྲིབ་སེལ་ཤཱཀྱ་སེང་གེར་སྤྲུལ་ཏེ། ལུས་ལ་འོད་ཟེར་འདོམ་གང་བ་བཀྱེ་ནས། ཨོཾ་མ་
ཎི་པདྨེ་ཧཱུྃ། ཞེས་བརྗོད་པས་ཕག་མོའི་ལུས་བོར་ནས། ལྷའི་བུ་མཛེས་ལྡན་ཞེས་བྱ་བར་སྐྱེས་སོ། །གང་
ལ་ཡང་མི་རྟོག་པའི་དགོངས་པ་ཤར་ནས་བྱང་ཆུབ་ཐོབ་བོ། །གང་བཟང་གི་བུ་ལྔ་བརྩེགས་བྱོལ་སོང་གི་
གནས་ནས་བཏོན་པའི་ལེའུ་སྟེ་སོ་གཉིས་པའོ།། །།
སོ་གསུམ་པ་རྒྱལ་བུ་མཛེས་ལྡན་ཡི་དྭགས་ནས་བཏོན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་
ཡི་དྭགས་ལ་ཐུགས་རྗེས་གཟིགས་ནས། རྒྱལ་བུ་མཛེས་ལྡན་བྱ་བས་ཁྱིམ་བདག་མགོན་མེད་ཟས་སྦྱིན་
སྦྱིན་པ་གཏོང་བ་ལ་རྒྱལ་བུས་སེར་སྣ་འཇུར་འགེགས་བྱས་པས། དེའི་རྣམ་སྨིན་གྱིས་ཡི་དྭགས་བཀྲེས་
སྐོམ་ཁ་ལ་མེ་འབར་བར་སྐྱེས་ནས་བཀྲེས་སྐོམ་གྱི་སྡུག་བསྔལ་གྱིས་གདུངས་པ་ལ། ཐུགས་ རྗེས་
གཟིགས་ནས་ནམ་མཁའི་མཛོད་དུ་སྤྲུལ་ཏེ། ཨོཾ་མ་ཎི་པདྨེ་ཧཱུྃ། ཞེས་བརྗོད་པས། བཀྲེས་སྐོམ་གྲང་
བཀྲེས་ཀྱི་སྡུག་བསྔལ་ཞི་ནས་ལོངས་སྤྱོད་འགག་མེད་ཀྱི་དགོངས་པ་ཤར་རོ། །བླ་ན་མེད་པའི་བྱང་
ཆུབ་ཐོབ་བོ། །རྒྱལ་བུ་མཛེས་ལྡན་ཡི་དྭགས་ནས་བཏོན་པའི་ལེའུ་སྟེ་སོ་གསུམ་པའོ།། །།
སོ་བཞི་པ་བོད་ཁ་བ་ཅན་གྱི་རྒྱལ་ཁམས་ཀྱི་མི་རྣམས་
ལ་བཀའ་དྲིན་ཆེ་བར་བསྟན་པའི་ལེའུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་གིས་བདེ་བ་ཅན་གྱི་ཞིང་ཁམས་སུ་ཕྱིན་ཏོ། །དེ་ནས་བཅོམ་ལྡན་འདས་
་འདས་སྣང་བ་མཐའ་ཡས་
བ 87 -



མ་ཎི་བཀའ་འབུམ།
ཀྱིས་བྱང་ཆུབ་སེམས་དཔའ་ཐུགས་ རྗེ་དང་ལྡན་པ་ཁྱོད་ཁ་བ་ཅན་གྱི་རྒྱལ་ཁམས་བྱ་བ་ཡོད་པས
བཅོམ་ལྡན་འདས་ཤཱཀྱ་ཐུབ་པའི་གདུལ་བྱར་མ་གྱུར་པས་སྐུའི་ཞབས་ཀྱིས་མ་བཅགས། གསུང་གི་འོད་
ཟེར་གྱིས་མ་ཁྱབ། ཐུགས་ཀྱི་བྱིན་གྱིས་མ་བརླབས་པས། ཁྱོད་ཀྱིས་ཁ་བ་ཅན་གྱི་སེམས་ཅན་རྣམས་
དང་པོར་ཟང་ཟིང་གིས་བསྡུས། དེ་ནས་ཆོས་ཀྱི་སྦྱིན་པས་ཐུལ་ལ་དེ་རྣམས་ཀྱི་རྒྱུད་སྨིན་(༥༣ན)པར་
མཛོད་ཅིག་ཅེས་གསུངས་སོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་
ཕྱུག་གིས་ཕོ་བྲང་རི་བོ་ཏ་ལའི་རྩེ་མོ་རིན་ཆེན་སྣ་ཚོགས་ཀྱི་ཁང་པར་བྱོན་ནས། ཁ་བ་ཅན་དུ་གདུལ་བྱའི་
སེམས་ཅན་ལ་གཟིགས་པས། སངས་རྒྱས་ཀྱི་བསྟན་པ་མེད་པར་མཚན་མོ་མུན་པ་མུན་རུམ་དང་འདྲ་
བར་མུན་ནག་འཐིབས་པོར་འདུག་པ་གཟིགས་ནས། དེར་སྐྱེས་པའི་སེམས་ཅན་རྣམས་མཚོ་ལ་ཁ་བ་
བབས་པ་ལྟར་ཡར་འཐོན་ས་མེད་པར་མར་ངན་སོང་དུ་འགྲོ་བར་འདུག །དེ་ནས་ཐར་པ་མེད་པར་
ལྕགས་ཀྱི་ཟ་མ་ཏོག་ཁ་བཅད་པ་འདྲ་བར་གཟིགས་ནས། ཕྱག་མཐིལ་གཡོན་པ་ལས་འོད་ཟེར་འཕྲོས་
པས་བྱང་ཆུབ་སེམས་དཔའ་སྤྲེའུའི་རྒྱལ་པོ་ཧ་ལུ་མཉྫ་བྱ་བ་ཅིག་སྤྲུལ་ལོ། །དེ་ནས་ཁ་བ་ཅན་གྱི་རྒྱལ་
ཁམས་སུ་འགྲོ་བ་མི་སྤེལ་བར་བྱ་བའི་ཕྱིར། སྤྲེའུ་བྱང་ཆུབ་སེམས་དཔའ་དེ་ལ་སྤྲེའུའི་རྒྱལ་པོ་ཁྱོད་ཀྱིས་
བྱང་ཕྱོགས་ཁ་བ་ཅན་གྱི་རྒྱལ་ཁམས་སུ་སྒོམ་ནུས་སམ་ཞེས་དྲིས་པས། སྒོམ་ནུས་སོ་ཟེར་ནས། གཏན་
ཁྲིམས་ལྔའི་སྡོམ་པ་ཕོག་གོ །ཟབ་པ་དང་རྒྱ་ཆེ་བའི་ཆོས་བཤད་ནས་སྤྲེའུ་དེས་རྫུ་འཕྲུལ་གྱིས་ཁ་བ་ཅན་
དུ་ཕྱིན་ནོ། །བྲག་དུམ་བུ་གཅིག་ལ་བསྒོམས་པས། དུས་དེ་ཙམ་ན་བོད་ཁམས་གླིང་དགུ་བྱ་བ་ན། རིན་
པོ་ཆེ་འོད་ཀྱི་གླིང་སྐད་པ། སྟོད་ཁམས་གསུམ་གཡའ་དང་གངས་ཀྱི་བར་ན་གླང་པོ་ཆེ་དང་། རི་དྭགས་
ཀྱིས་དབང་བྱས། རུ་བཞི་སོག་པའི་གླིང་སྐད་པ། བར་ཁམས་གསུམ་བྲག་དང་སྤང་གི་ཤོད་ན། བྲག་
སྲིན་དང་སྤྲེའུས་དབང་བྱས། རྨ་བྱ་འོག་གླིང་སྐད་པ། སྨད་ཁམས་གསུམ་ནགས་དང་ལྗོངས་ན་བྱ་དང་
སྲིན་པོས་དབང་བྱས། སེམས་ཅན་མི་བྱ་བའི་མིང་ཡང་མེད་པ་ལ། དུས་ལན་ཅིག་གི་ཉིན་པར་བྲག་སྲིན་
མོ་ཅིག་ཆགས་པས་ཀུན་ནས་བསླངས་ནས་སྤྲེའུ་མོའི་ཆ་བྱད་དུ་སྤྲུལ་ཏེ། སྤྲེའུ་བསྒོམ་པའི་དྲུང་དུ་འོངས་
ནས། འདོམས་བསྟན། ས་གཏོར་འདོད་པ་བསྟེན་པའི་བརྡ་བྱས་པས། ཞག་བདུན་(༥༣བ)གྱི་བར་དུ་
- 88 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དེ་ལྟར་བྱས་ཀྱང་སྤྲེའུ་འདོད་པས
ད་པས་སེམས་གཡོས་པར་མ་གྱུར་ཏོ། །དེ་ནས་བྲག་སྲིན་མོའི་བསམ་པ་ལ་
ངའི་ཁ་དོག་དང་བྱད་བཞིན་མི་སྡུག་པས་ལན་
པས་ལན་པ་ཡིན་སྙམ་ནས། ཉི་མ་ལན་ཅིག་བུད་མེད་མཛེས་མ་
རྒྱན་གྱིས་བརྒྱན་པ་ཅིག་ཏུ་སྤྲུལ་ནས་ནུ་མ་དང་འདོམས་བསྟན། ས་གཏོར་འདོད་པ་བསྟེན་པའི་བརྡ་
བྱས་པས། སྤྲེའུ་དེས་སྤྱན་ཟུར་ཅིག་ཤོར་བས་དེར་མོས་གླགས་རྙེད་ནས། སྤྲེའུའི་གམ་དུ་འོངས་ཏེ་ཁྱོད་
དང་ཁྱིམ་ཐབས་བྱའོ་ཟེར་བས། སྤྲེའུས་སྨྲས་པ་ང་འཕགས་པ་སྤྱན་རས་གཟིགས་ཀྱི་དགེ་བསྙེན་ཡིན་
པས་ཁྱིམ་ཐབས་བྱར་མི་རུང་བྱས་པས། བྲག་སྲིན་མོས་སྨྲས་པ། ཀྱེ་མ་སྤྲེའུའི་རྒྱལ་པོ་བདག་ལ་དགོངས་
ཤིང་གསོན། །བདག་ནི་ལས་ཀྱི་དབང་གིས་སྲིན་མོའི་རིགས་སུ་སྐྱེས། །འདོད་ཆགས་དབང་གིས་ཁྱོད་
ལ་ཞེན་ཅིང་ཆགས། །ཆགས་པའི་དབང་གིས་ཁྱོད་ལ་བསྐོར་ཞིང་གསོལ། །བདག་ནི་ཁྱེད་དང་ ཁྱིམ་ ཐབས་
མི་བྱེད་ན། །ཐ་མར་སྲིན་པོ་དག་དང་འགྲོགས་ནས་ནི། །ཉི་མ་རེ་ལ་སྲོག་ཆགས་ཁྲི་ཁྲི་གསོད། །ནང་མ་
རེ་ལ་སྲོག་ཆགས་སྟོང་སྟོང་ཟ། །སྲིན་མོའི་ཕྲུ་གུ་མང་པོ་སྐྱེས་གྱུར་ནས། ཁ་བ་ཅན་གྱི་ཡུལ་ཕྱོགས་འདི་
ཉིད་ནི། །སྲིན་པོའི་རྒྱལ་ཁམས་དག་ཏུ་གྱུར་ནས་ཀྱང་། །འཛམ་བུའི་གླིང་ཀུན་སྲིན་པོས་ཟ་བར་འགྱུར། །
དེས་ན་བདག་ནི་འདི་རུ་འཆི་བར་བགྱི། །ཤི་ནས་བདག་ཅག་ལས་ཀྱི་དབང་གིས་ཀྱང་། །བདག་ནི་མི་
བཟད་དམྱལ་བའི་གནས་སུ་ལྟུང་། །སྡོམ་པ་བསྲུངས་པས་མི་ཕན་ཁྱོད་ལ་སྡིག་པ་འོང་། ཁྱོད་ཀྱི་བྱང་སེམས་
སྡོམ་པའང་ཉམས་ནས་འགྲོ །དེ་བས་བདག་ལ་དགོངས་ལ་ཐུགས་རྗེས་གཟིགས། །ཞེས་གདུང་བའི་དེ་
རོས་མཆི་མ་ཁྲག་ཏུ་བྱུང་ངོ་། །དེ་ནས་སྤྲེའུ་བྱང་ཆུབ་སེམས་དཔའ་དེས་ སྙིང་རྗེའི་སེམས་ཀྱིས་སྲིན་མོ་
དེའི་འདོམས་སུ་མིག་གིས་འབྲུ་ཚུགས་སུ་བལྟས་ཏེ་བསམས་པས། ཇི་ལྟར་བྱ་བ་མ་ཤེས་ནས་ག་རེ་ང་
འདི་དང་ཁྱིམ་ཐབས་བཟའ་ཚོ་བྱས་ན་ནི་ང་སྡོམ་པ་ཉམས་འགྲོ་བར་འདུག །བཟའ་ཚོ་མ་བྱས་(༥༤ན)
ན་ནི་མོ་ཤི་ན་དེ་བས་ཀྱང་ཉེས་པ་ཆེ་སྟེ། བྱང་ཆུབ་སེམས་དཔའ་མཁན་པོ་འཕགས་པ་སྤྱན་རས་གཟིགས་ལ་
དྲི་དགོས་སྙམ་ནས། རྫུ་འཕྲུལ་གྱི་རི་བོ་པོ་ཏ་ལའི་ཁང་པར་ཕྱིན་ཏེ། མཁན་པོ་སྤྱན་རས་གཟིགས་ལ་
ཕྱག་བྱས་ནས་ཞུས་པ། ཀྱེ་མ་འགྲོ་བའི་མགོན་པོ་ཐུགས་རྗེ་ཅན། །བདག་གིས་དགེ་བསྙེན་སྡོམ་པ་སྲོག་
བཞིན་བསྲུངས་ལགས་ཀྱང་། །བདུད་ཀྱི་རིགས་ཀྱི་སྲིན་མོ་འདོད་སེམས་ཅན། །བདག་ལ་ཐོ་འཚམ་ལགས་
- 89 -



མ་ཎི་བཀའ་འབུམ།
སམ་སྡོམ་པ་འཕྲོག་ཏུ་བྱུང་། །དེ་ལ་ཇི་ལྟར་བགྱིས་ལ་བདག་གིས་སྡོམ་པ་བསྲུང་། །བྱམས་མགོན་ཁྱེད་
ཀྱིས་བདག་ལ་གནང་བར་ཞུ། །ཞེས་གསོལ་བ་བཏབ་ཅིང་བྲག་སྲིན་མོ་ན་རེ་ཁྱོད་དང་བཟའ་ཚོ་བྱེད་
དགོས། མི་བྱེད་ན་སྲོག་འདོར་ཁྱོད་ལ་སྡིག་པ་འོང་ཟེར་བས། བཟའ་ཚོ་བྱར་རུང་ངམ་མི་རུང་ཇི་ལྟར་བགྱི་
ཞུས་པས། འཕགས་པའི་ཞལ་ནས་དེ་ནི་ཤིན་ཏུ་ལེགས་སོ། ཁྱོད་དང་ཁྱིམ་ཐབ་གྱིས་ཤིག་བར་ཆད་དུ་མི་
འགྲོ་གྲོགས་སུ་འགྲོ་བ་ཡིན་གྱིས། །ཐ་མ་ཁ་བ་ཅན་གྱི་རྒྱལ་ཁམས་སུ་ཁྱོད་ཀྱི་བུ་ཚ་རིགས་རྒྱུད་འཕེལ་
ནས་མིར་གྱུར་ཏེ། ཆོས་རྒྱས་པར་འགྱུར་བས་མཆོག་ཏུ་འགྱུར་རོ་ཞེས་གསུངས་སོ། །ཇོ་མོ་སྒྲོལ་མའི་
ཞལ་ནས་ཀྱང་དེས་འགྲོ་བ་མི་འཕེལ་ནས་ཆོས་ཀྱི་རྟེན་དུ་འགྱུར་རོ། །ལེགས་སོ་གསུང་ངོ་། །དེ་ནས་
སྤྲེའུ་བྱང་ཆུབ་སེམས་དཔའ་དེས་བྲག་སྲིན་མོ་ཤི་ཡི་དོགས་ནས། རྫུ་འཕྲུལ་གྱིས་མྱུར་བར་ཁ་བ་ཅན་གྱི་
རྒྱལ་ཁམས་སྔར་གྱི་སར་ཕྱིན་ནས། བྲག་སྲིན་མོ་དང་བཟའ་ཚོ་བྱས་པ་དང་། ཟླ་བ་དགུ་དང་ངོ་བཅུ་
ནས་འགྲོ་བ་རིགས་དྲུག་ལས་ཚེ་འཕོས་པའི་བུ་དྲུག་བྱུང་སྟེ། ཕ་སྤྲེའུ་ཡིན་པས་ལུས་སྤུས་ཁེངས་པ། མ་
བྲག་སྲིན་མོ་ཡིན་པས་མཇུག་མ་མེད་པ་གདོང་དམར་བ་བཞིན་མི་སྡུག་པ། གཅིག་ལྷ་ལས་ཚེ་འཕོས་པ་
དལ་ལ་གཞུངས་པ་ངང་རྒྱུད་རིང་བ་ཅིག་བྱུང་། གཅིག་ལྷ་མ་ཡིན་ལས་ཚེ་འཕོས་པས་ཁོང་ཁྲོ་བ་རྩུབ་པ་
འཐབ་འདོད་པ་ཅིག་བྱུང་
། གཅིག་མི་ལས་ཚེ་འཕོས་པས་(༥༤བ)འདོད་ཆགས་ཆེ་བ་མིའི་ནོར་རྫས་ལ་
དགའ་བ་ཅིག་བྱུང་། གཅིག་དམྱལ་བ་ལས་ཚེ་འཕོས་པས་ཞེ་སྡང་ཁྲོ་གཏུམ་ཅན་སྡུག་སྲན་ཆེ་བ་ཅིག་
བྱུང་། གཅིག་ཡི་དྭགས་ལས་ཚེ་འཕོས་པས་ལུས་བྱད་ངན་ལ་ལྟོ་ལ་ངན་པ་སེར་སྣ་ཆེ་བ་ཅིག་བྱུང་། གཅིག་
བྱོལ་སོང་ལས་ཚེ་འཕོས་པས་ལེགས་མ་ལེགས་ཆ་མི་ཆོད་པ་གོ་བ་དང་ཤེས་རིག་མེད་པ་ཅིག་བྱུང་། དེ་
རྣམས་ཀྱང་གདོང་དམར་བ་ཤ་དང་ཁྲག་ལ་དགའ་བ་སྐུ་ཡོད་པ་ལུས་ལ་སྤུ་ཡོད་པ་སྨྲ་ཤེས་པ་སྐྱེས་སོ། །བུ་
དེ་རྣམས་ཀྱང་མ་བྲག་སྲིན་མོ་དེས་ནམ་ལྟོགས་པ་ན་ཟར་འོང་བར་འདུག་ནས། ཕ་སྤྲེའུ་བྱང་ཆུབ་སེམས་
དཔའ་དེས་ལྷོ་ཕྱོགས་ཀྱི་ནགས་རྨ་བྱ་ཚོགས་ཅན་བྱ་བ་ན་སྤྲེའུ་ཡོད་པའི་ཟླ་ལ་བསྐུལ་ལོ། །དེ་ནས་སྤྲེ་མོ་
དེ་རྣམས་དང་ཚོགས་པས། ཕས་ལོ་གཅིག་ལོན་ནས་བལྟར་ཕྱིན་ཙམ་ན་སྤྲེའུ་ཡང་མ་ཡིན། མི་ཡང་མ་
ཡིན་པ་ལྔ་བརྒྱ་ཙམ་འཕེལ་ནས་འདུག་གོ །དབྱར་གྱི་དུས་སུ་ཆར་པ་དང་ཉི་མས་གདུངས། དགུན་གྱི་
90 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
དུས་སུ་ཁ་བ་དང་རླུང་གིས་གདུངས་པ་ལ། ཟས་དང་གོས་མེད་པས་ཕ་དང་མེས་པོ་སྤྲེའུ་བྱང་ཆུབ་སེམས་
དཔའ་དེ་གུལ་འགུལ་བ་ན། སྤྲེའུ་ཕྲུ་གུ་ལྔ་བརྒྱ་ཙམ་ཕ་དེ་ལ་འདུས་ནས་ངུ་ཞིང་ཕ་ང་ཅི་ཟ་ཅི་གོན་ཟེར་
ཞིང་ལག་པ་མང་པོ་རོང་རོང་ལ་སློང་དུ་འོང་སྐད་དོ། །དེར་སྤྲེའུའི་ཕས་བལྟས་པས་ཟས་གོས་མེད་པས་
རིགས་རྒྱུད་རྣམས་ཤིན་ཏུ་ཉམ་ཐག་ཅིང་། སྡུག་བསྔལ་བས་སྙིང་རྗེ་བར་གྱུར་པས། དེ་རྣམས་ཀྱིས་ཟ་བའི་
ཤིང་ཐོག་ལ་སོགས་པ་ཟད་ནས་འདུག །ཕ་སྤྲེའུ་དེས་ཤིང་ཐོག་ལ་སོགས་པ་བླངས་ནས་བྱིན་པ་དེ་རྣམས་
མ་འཁྱོངས་པར་རང་ཡང་ཉོན་མོངས་ཏེ། ལུས་ཀྱི་སྤུ་ཐམས་ཅད་ནི་བྱི། རྐང་ལག་ཐམས་ཅད་ལ་ཚེར་མ་
ཟུག་ཅིང་ན། མཇུག་མ་ཡང་སྐྱ་བ་བཞིན་དུ་སོང་། རྒས་ཉམ་ཐག་སྡུག་བསྔལ་ནས། སྤྲེའུའི་བསམ་པ་ལ་ང་
འདི་ལྟར་སྡུག་བསྔལ་ཉོན་མོངས་པ་འདི་རྣམས་ཅིས་ལན་ན་སྤྲེ་ཕྲུག་འདི་རྣམས་ཀྱིས་ལན། དེ་ཅིས་ལན་
ན། བྲག་སྲིན་མོ་དང་བཟའ་ཚོ་བྱས་པས་ལན། དེ་ཅིས་(༥༥ན)ལན་ན་མཁན་པོ་སྤྱན་རས་གཟིགས་དང་
ཇོ་མོ་སྒྲོལ་མའི་ལུང་བསྒྲུབས་པས་ལན། ཀྱེ་མ་འོན་ཀྱང་འདི་ནི་རང་གི་སྔོན་གྱི་ལས་ངན་ཡིན་གྱི། འཕགས་
པ་ལ་ནི་འཁྲུལ་པ་མི་མངའ་བ་ཡིན་པས། ཁོང་ལ་ཁོང་ཁྲོ་བ་དང་སྣང་བ་ལོག་པ་བྱར་མི་རུང་བས། ད་ཇི་
ལྟར་བྱ་འཕགས་པ་རང་ལ་དྲི་དགོས་སྙམ་ནས་རྫུ་འཕྲུལ་གྱིས་རི་བོ་པོ་ཏ་ལའི་ཁང་པར་ཕྱིན་ཏེ། འཕགས་པ་
ལོ་ཕྱག་བཙལ་སྤྱན་སྔར་འདུག་ནས་འདི་སྐད་ཅེས་གསོལ་ཏོ། །ཀྱེ་མ། ཁྱིམ་ཐབས་བདུད་ཀྱི་བཙོན་རར་
མ་ཤེས་ཤིང་། །བུད་མེད་བདུད་ཀྱི་འཆིང་བར་མ་ཤེས་ལ། །བུ་ཚ་འཁོར་བའི་བདུད་དུ་མ་ཤེས་པས། །
འདོད་པ་དུག་གི་ལོ་མར་མ་རྟོགས་ཏེ། །སྙིང་རྗེས་ཆགས་པར་གྱུར་ནས་བདག་བསླུས་ན། །འདོད་པའི་
འདམ་བྱིང་སྡུག་བསྔལ་རི་ཡིས་མནན། །ཉོན་མོངས་དུག་འཐུངས་ལས་ངན་རིམས་ཀྱིས་བཏབ། །སྡུག་
བསྔལ་ནད་ཀྱིས་བདག་ཉིད་མནར་གྱུར་ན། །འཁོར་བའི་གནས་སུ་བདག་ཉིད་རང་གིས་བཅིངས། །མ་
རིག་མུན་འཐིབས་རྟོག་པའི་དྲ་བར་ཆུད། །ད་ནི་ཇི་ལྟར་བྱས་ལ་བུ་ཚ་བསྐྱང་བར་བགྱི། །འཕགས་པས་
བཀའ་ཡིས་གནང་ནས་བདག་ལ་འདི་ལྟར་བྱུང༌། །ཕྱི་མ་དམྱལ་བར་ལྟུང་བར་ཐེ་ཚོམ་མེད། །དེ་ཕྱིར་
བདག་ལ་ཐུགས་རྗེས་བསྐྱབ་ཏུ་གསོལ། །ཞེས་གསོལ་བ་བཏབ་ནས་མཁན་པོ་ལགས་བདག་བྲག་སྲིན་
མོ་དང་ཁྱིམ་ཐབས་བྱས་པས་བུ་ཚ་མང་པོ་འཕེལ་ནས་མ་སོས། ང་རང་ཡང་སྡུག་བསྔལ་ལུས་ཀྱང་འདི་
- 9 -



མ་ཎི་བཀའ་འབུམ།
ལྟར་སོང་ད་ཇི་ལྟར་བགྱི་ཞུས་པས། འཕགས་པ་སྤྱན་རས་གཟིགས་དབང་ཕྱུག་གི་ཞལ་ནས། བོད་ཁ་བ་
ཅན་གྱི་ཡུལ་ནི་མུན་པའི་སྨག་རུམ་དང་འདྲ། མི་མ་ཡིན་གྱི་སེམས་ཅན་གྱི་དབང་བྱས་ནས། ངའི་གདུལ་
བྱའི་རྟེན་དུ་མ་གྱུར། འདི་རྣམས་འགྲོ་བ་མིར་སྤེལ་ལ། མཐོ་རིས་དང་ཐར་པ་ཐོབ་པའི་ཆེད་དུ་ཁྱོད་བཏང་
བ་ཡིན། ཁྱོད་ང་ལ་ཐེ་ཚོམ་དང་ཡིད་གཉིས་མ་བྱེད་ཅིག །ཁྱོད་ཀྱང་སྡུག་བསྔལ་བར་མ་བྱེད་ཅིག །ཁྱོད་
(༥༥བ)ཀྱི་བུ་ཚ་བོ་འདི་རྣམས་མཐར་མིར་
ར་འགྱུར་གྱིས་དེ་དུས་ནམ་ཞིག་ན་ངའི་གདུལ་བྱར་འགྱུར་བ་
ཡིན་པས། ཁྱོད་ལ་ཉེས་པ་མེད་ཀྱིས་ཐར་པའི་ཆ་དང་མཐུན་ནོ། །ཤིན་ཏུ་ལེགས་སོ། །སྡུག་བསྔལ་བར་
མ་སེམས་ཤིག །ཁྱོད་ཀྱི་རིགས་རྒྱུད་དེ་རྣམས་ཀྱང་ཟང་ཟིང་གི་སྦྱིན་པ་དང་ཆོས་ཀྱི་སྦྱིན་པ་གཉིས་ཀས་
སྐྱོངས་ཤིག །ཁྱོད་ཀྱི་རིགས་རྒྱུད་འདི་རྣམས་མཐར་རིགས་གཉིས་སུ་འགྱུར་ཏེ། ཕའི་རིགས་ནི་དད་པ་
ཆེ་བ་སྙིང་རྗེ་ཆེ་བ། ཤེས་རབ་ཆེ་བ། བརྩོན་འགྲུས་ཆེ་བ། ཆོས་ཟབ་མོ་སྟོང་པ་ཉིད་ལ་རྒྱུན་དུ་མོས་པ། དགེ་
བའི་རྩ་བ་ཆུང་བས་མི་ངོམས་པ། བློ་རྒྱ་ཆེན་པོ་དང་ལྡན་པ། བྱང་ཆུབ་སེམས་དཔའ་བློ་ཆེན་ལྡན་གྱི་རིགས་
བྱ་བར་འགྱུར་རོ། ཁ་ཅིག་ནི་མའི་རིགས་སུ་འགྱུར་ཏེ། སྲོག་གཅོད་པ་ལ་དགའ་བ། ཤ་ཁྲག་ལ་དགའ་
བ། ཚོང་དང་ཁེ་སྤོགས་ཀྱི་སྦྱོར་བ་ལ་དགའ་བ། ལུས་སྟོབས་དང་སྙིང་སྟོབས་ཆེ་བ། མི་དགེ་བ་ལ་དགའ་
བ། གཞན་གྱི་སྐྱོན་ཐོས་པ་ལ་དགའ་བ། རྐང་ལག་གིས་འདུག་མི་ཚུགས་པ། མིག་མི་ལ་ལྟ་མི་ཚུགས་པ་
གདོལ་པ་ཤ་ཟན་གྱི་རིགས་བྱ་བར་འགྱུར་རོ། ཁྱོད་ཀྱི་རིགས་རྒྱུད་དེ་རྣམས་ཀྱི་ཟས་སྐལ་ནི་འདི་རྣམས་
ཡིན་ནོ་གསུངས་ནས། ནས་དང་། གྲོ་དང༌། སྲན་མ་དང་སྲན་ཆུང་དང་། སོ་བ་ལ་སོགས་པའི་འབྲུ་སྣ་
བདུན་བསྐུར། ཁ་བ་ཅན་གྱི་ཡུལ་དབུས་ཤིག་ཏུ་ཐོབ་ཅིག་འབྲུ་སྨིན་ནས་འཕེལ་བར་འགྱུར་རོ་གསུངས་
ནས་སྤེའུ་ལ་བྱིན་ནོ། །སྤྲེའུ་ལ་བྲག་སྲིན་མོ་དང་ཁྱིམ་ཐབས་བྱས་པའི་བྱ་དགའི་ཚུལ་དུ་གསེར་དངུལ་ཟངས་
ལྕགས་ལ་སོགས་པ་རིན་པོ་ཆེའི་ཕྱེ་མ་ཁྱོར་བ་གང་ཡང་། ཁ་བ་ཅན་གྱི་ཡུལ་ཕྱོགས་སུ་གཏོར་ནས་ས་
གཞི་རིན་པོ་ཆེའི་འབྱུང་ཁུངས་སུ་བྱིན་གྱིས་བརླབས་སོ། ཁྱོད་ཀྱི་རིགས་རྒྱུད་འདི་རྣམས་མིར་གྱུར་པའི་
ཚེ་མཐར་རིན་པོ་ཆེ་གསེར་དངུལ་ལ་སོགས་པས་འཚོ་བར་འགྱུར་རོ། །རིན་པོ་ཆེའི་འབྱུང་ཁུངས་ཀྱང་
དུས་དུས་སུ་ཁ་བྱེ་བར་འགྱུར་(༥༦ན)རོ་གསུང་ངོ་། །ལྗགས་ཀྱི་མཆིལ་མ་ཅིག་ཁ་བ་ཅན་གྱི་ཕྱོགས་སུ་
-92 བ



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གཏོར་ནས། དུས་དུས་སུ་བྱང་ཆུབ་སེམས་དཔའི་སྤྲུལ་པ་ཆོས་སྐྱོང་བ་ཐོད་རྒལ་བ་རེ་ཡུལ་དབུས་སུ་
འབྱུང་བར་འགྱུར་རོ་ཞེས་གསུངས་སོ། །དེ་ནས་སྤྲེའུ་བྱང་ཆུབ་སེམས་དཔའ་དེ་རྫུ་ འཕྲུལ་གྱིས་ཁ་བ་
ཅན་དབུས་ཀྱི་ཡུལ་དུ་འོངས་ནས། ས་གཞི་ཉམས་དགའ་བ་ཡངས་པ་དྲོ་བ། ཡུལ་དབུས་ཀྱི་ཆ་ལ་བརྟེན་
པ། འབྲུ་སྣ་ཚོགས་སྐྱེ་བ། བཞེད་པ་རྣམ་པ་དགུ་དང་ལྡན་པ་ཅིག་ཏུ་བཏབ་བོ། །དེ་ནས་སྤྲེའུ་བྱང་ཆུབ་
སེམས་དཔའ་དེས་སྤྲེལ་ཕྲུག་རྣམས་ནགས་རྨ་བྱ་ཚོགས་ཅན་དུ་དབྱར་བསྐྱངས་ནས། སྟོན་ཀ་འབྲུ་བཏབ་
པས་ལྟ་རུ་ཕྱིན་ཚེ། འབྲུ་བཏབ་པས་ཐམས་ཅད་སྨིན་ནས་ཁམ་ཤ་རེ་འདུག་པས། སྤྲེའུ་ཕྲུ་གུ་རྣམས་བཀུག་
ནས་བསྟན་ཏེ། འདི་རྣམས་འཕགས་པ་སྤྱན་རས་གཟིགས་ཀྱིས་ཁྱེད་རྣམས་ཀྱི་ཟས་སྐལ་དུ་གནང་བ་
ཡིན་པས། །འདི་ཟོ་དང་བྱས་པས་ཟོ་ཐང་དུ་གྲགས་སོ། །ཡུལ་ལ་སྔ་བ་ཟོ་ཐང་ཡིན་ནོ། །དུས་ཕྱིས་བོད་
རིན་པོ་ཆེའི་འབྱུང་ཁུངས་སུ་འགྱུར་བ་ཡང་འོང་སྟེ། བྱང་ཆུབ་སེམས་དཔའ་སྤྱན་རས་གཟིགས་དབང་
ཕྱུག་གིས་བྱིན་གྱིས་བརླབས་པ་ཡིན་ནོ། །དེ་རྣམས་ཟང་ཟིང་གིས་བསྡུ་བ་ཡིན་ནོ། །དེ་ནས་ཆོས་ཀྱིས་
བསྡུ་བ་དང་པོ་ནི། དེ་ནས་ཡང་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས། །ཕྱག་གཡས་
པའི་མཐིལ་ནས་འོད་ཟེར་སྤྲོས་ཏེ། འོད་ཟེར་གྱི་སྣ་ལས་ཁྱེའུ་མཚན་དང་དཔེ་བྱད་དུ་ལྡན་པ་ཅིག་སྤྲུལ་ནས།
ཁ་བ་ཅན་གྱི་སེམས་ཅན་མི་ཡང་མ་ཡིན། སྤྲེའུ་ཡང་མ་ཡིན་པ། མཇུག་རྡུམ་ལུས་པོ་སྤུས་ཁེངས་པས། བོད་
ཁ་བ་ཅན་གྱི་རྒྱལ་ཁམས་གང་ནས་འདུག་པ་དེ་རྣམས་ཀྱི་གསེབ་ཏུ་ཕྱིན་པས། དེ་རྣམས་ཀྱིས་སྨྲས་པ།
ཁྱོད་ཀྱི་ལུས་ལེགས་པོ་འདི་ཅི་ལས་བྱུང་ཟེར་བས། ངས་མི་དགེ་བ་བཅུ་སྤངས་ཤིང་དགེ་བ་བཅུ་ སྤྱད་ པ་ ལས་
བྱུང་ཟེར་རོ། །འོ་ན་ངེད་ལ་ཡང་ཁྱོད་ཀྱིས་སློབས་ཤིག་ཅེས་སྨྲས་པས། དེ་ནས་སྤྲུལ་(༥༦བ） པའི་ཁྱེའུ་དེས
མི་དགེ་བ་བཅུ་སྤངས་ཤིང་དགེ་བ་བཅུ་སྤྱད་པ་དང་། ཕ་རོལ་ཏུ་ཕྱིན་པ་དྲུག་ལ་སྤྱད་པའི་ཆོས་བཤད་པ།
ཁྱེད་རྣམས་ཀྱིས་སེམས་ཅན་གྱི་སྲོག་མ་གཅོད་པར་ཤིང་ཐོག་དང་འབྲུ་ཟོ་ཅིག །མ་བྱིན་པར་ལེན་པ་
གཅིག་ལ་གཅིག་གིས་ཟས་སྐལ་མ་རྐུ་ཅིག །འདོད་པས་ལོག་པར་སྤྱོད་པ་བྱ་བ་གཅིག་ལ་གཅིག་བདག་
ཏུ་བཟུང་བ་ལ་མ་སྤྱོད་ཅིག །རྫུན་མི་བདེན་པར་མ་སྨྲ་ཞིག །གཅིག་ལ་གཅིག་ཕྲ་མ་དང་དབྱེན་མ་གཞུག་
ཅིག །མཐུན་པ་མ་དབྱེ་ཞིག །ཚིག་རྩུབ་གཅིག་ལ་གཅིག་མ་འཐབ་མ་སྨྲ་ཅིག །ངག་འཁྱལ་པ་གཅིག་
- 93 -



མ་ཎི་བཀའ་འབུམ།
པས་
ལ་གཅིག་མི་དགའ་བའི་གཏམ་མ་སྨྲ་ཤིག །གཞན་ལ་མེད་ན་དགའ་རང་ལ་ཡོད་ན་དགའ་བའི་བརྣབ་
སེམས་མ་བྱེད་ཅིག །གཞན་ལ་གནོད་པར་བྱེད་པའི་གནོད་སེམས་མ་བྱེད་ཅིག །ཆོས་མི་དགེ་བ་བཅུ་སྤངས་
ན་དགེ་བ་བཅུར་འགྲོ་བ་ཡིན་པས་མི་བདེན་སྙམ་པའི་ལོག་ལྟ་མ་བྱེད་ཅིག །སྲོག་གཅོད་པ་སྤངས་ནས་
སྲོག་བསྐྱབས་པས་ཚེ་རིང་བར་འགྱུར་རོ། །རྐུ་བ་སྤངས་ནས་གཞན་ལ་བྱིན་པས་ཟས་སྐོམ་འཕེལ་བར་
འགྱུར་རོ། །མི་ཚངས་པ་གཞན་གྱི་ཆུང་མ་ལ་མ་སྤྱད་པས་གྲོགས་སྡུག་པ་རྙེད་པར་འགྱུར་རོ། །རྫུན་མ་
སྨྲས་བདེན་པར་སྨྲས་པས་ཚིག་བརྟན་པ་དང་ཡིད་ཆེས་པར་འགྱུར་རོ། །ཕྲ་མ་མ་བྱས་པར་བསྡུམས་
ས་ཀུན་དང་མཐུན་པར་འགྱུར་རོ། །ཚིག་རྩུབ་མ་སྨྲས་ཤིང་ཞི་དེས་གསང་པོར་སྨྲས་པས་གང་སྨྲས་པ་
ཉན་པར་འགྱུར་རོ། །ངག་འཁྱལ་མ་སྨྲས་པར་གསང་པོར་སྨྲས་པས་ཀུན་ཡིད་ཆེས་པར་འགྱུར་རོ། །བརྣབ་
སེམས་མ་བྱས་པར་རང་གི་ཟས་སྐོམ་ཤེས་པར་བྱས་པས། ཟས་སྐོམ་གང་འདོད་ རྙེད་པར་འགྱུར་རོ། །
གནོད་སེམས་མ་བྱས་ཕན་སེམས་བྱས་པས་ཐམས་ཅད་བྱམས་པར་འགྱུར་རོ། །ལོག་ལྟ་མ་བྱས་ཆོས་ལ་
བདེན་པར་བཟུང་བས་ཆོས་དང་ཕྲད་པར་འགྱུར་ རོ། །མི་དགེ་བ་བཅུ་སྤངས་དགེ་བ་བཅུ་སྤྱད་པས་
གཟུགས་བྱད་ཕུན་སུམ་ཚོགས་པར་འགྱུར་རོ། །ལྷ་དང་མིར་སྐྱེ་བར་(༥༧ན)འགྱུར་བས། ཁྱེད་རྣམས་
ཀྱང་མི་དགེ་བ་བཅུ་སྤོངས། དགེ་བ་བཅུ་སྤྱོད་ཅིག་ཅེས་སྨྲས་ཏེ། དེ་དག་གིས་ཀྱང་མི་དགེ་བ་བཅུ་སྤངས་
དགེ་བ་བཅུ་སྤྱད་པས། བྱད་གཟུགས་ཇེ་བཟང་ཇེ་བཟང་ལ་མི་ལུས་བཟང་པོར་གྱུར་ཏོ། །དེ་ནས་ཡང་
སྤྲུལ་པའི་ཁྱེའུ་དེས་འགྲོ་བ་མིར་གྱུར་པ་དེ་དག་གི་ནང་དུ་བྱོན་ནས། ཕ་རོལ་ཏུ་ཕྱིན་པ་དྲུག་གི་ཆོས་ལ
བཀོད་དེ། ཀྱེ་སེམས་ཅན་མིར་གྱུར་པ་དཀོན་པས། དམྱལ་བ་ཡི་དྭགས་བྱོལ་སོང་གསུམ་དུ་སྐྱེས་ན་ནི།
བདག་གི་དོན་ཡང་མི་འགྲུབ་ན་གཞན་གྱི་དོན་འགྲུབ་པ་ལྟ་ཅི་སྨོས། དམྱལ་བར་སྐྱེས་ན་ནི་ཚ་གྲང་གི་
སྡུག་བསྔལ་དཔག་ཏུ་མེད་དོ། །ཡི་དྭགས་ཀྱི་གནས་སུ་སྐྱེས་ན་ནི་བཀྲེས་སྐོམ་གྱི་སྡུག་བསྔལ་དཔག་ཏུ་
མེད་དོ། །བྱོལ་སོང་དུ་སྐྱེས་ན་ནི་བསད་བཅད་གླེན་ལྐུགས་ཀྱི་སྡུག་བསྔལ་བསམ་ལས་འདས་སོ། །ང་
ལྟར་མིར་སྐྱེས་པ་ནི་བསོད་ནམས་དང་ལྡན་ནོ། ཁྱེད་ཅག་རྣམས་ཀྱིས་སྦྱིན་པ་ཐོངས་ཤིག །ཡོ་བྱད་དང་
ལོངས་སྤྱོད་དཔག་ཏུ་མེད་པར་འགྱུར་རོ། །སེར་སྣ་ནི་སྡུག་བསྔལ་བ་ཡིན་ཏེ། སེར་སྣས་ནི་བདག་གི་དོན་
ས
- 94 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཡང་བྱ་བར་མི་ནུས་ན། གཞན་གྱི་དོན་ལྟ་ཅི་སྨོས། སེར་སྣའི་རྣམ་པར་སྨིན་པས་ནི་ངན་སོང་གསུམ་དུ་སྐྱེས་
ནས་སྡུག་བསྔལ་མྱོང་བར་འགྱུར་རོ་ཞེས་སྦྱིན་པའི་ཕ་རོལ་ཏུ་ཕྱིན་པའི་ཆོས་བསྟན་ཏོ། །ཚུལ་ཁྲིམས་སྲུངས་
ཤིག །ལྷའི་ལུས་དང་མིའི་ལུས་ཐོབ་བོ། །འཆལ་པས་ནི་བདག་གི་དོན་ཡང་བྱ་བར་མི་ནུས་ན་གཞན་གྱི་
དོན་ལྟ་ཅི་སྨོས་ཏེ། འཆལ་པའི་རྣམ་པར་སྨིན་པས་ནི་ངན་སོང་གསུམ་དུ་སྐྱེས་ནས་སྡུག་བསྔལ་མྱོང་བར་
འགྱུར་རོ་ཞེས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཆོས་བསྟན་ཏོ། །བཟོད་པ་སྒོམས་ཤིག །གཟུགས་བཟང་
བ་དང་། མཚན་དང་དཔེ་བྱད་དང་ལྡན་པར་འགྱུར་རོ། ཁོང་ཁྲོ་བས་ནི་བདག་གི་དོན་ཡང་བྱ་བར་མི་ནུས་
ན་གཞན་གྱི་དོན་ལྟ་ཅི་སྨོས། ཁོང་ཁྲོའི་རྣམ་པར་སྨིན་པས་ནི་ངན་སོང་གསུམ་དུ་སྐྱེས་ནས། སྡུག་བསྔལ་
(༥༧བ)མྱོང་བར་འགྱུར་རོ་ཞེས་བཟོད་པའི་ཕ་རོལ་ཏུ་ཕྱིན་པའི་ཆོས་བསྟན་ཏོ། །བརྩོན་འགྲུས་རྩོམས་
ཤིག །བརྩོན་འགྲུས་ཀྱིས་ནི་དཀར་པོའི་ཆོས་རྙེད་ཅིང་འཕེལ་བར་འགྱུར་རོ། །ལེ་ལོས་ནི་བདག་གི་དོན་
ཡང་བྱ་བར་མི་ནུས་ན། གཞན་གྱི་དོན་ལྟ་ཅི་སྨོས། ལེ་ལོའི་རྣམ་པར་སྨིན་པས་ནི་ངན་སོང་གསུམ་གྱི་སྡུག་
བསྔལ་མྱོང་བར་འགྱུར་རོ་ཞེས་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ཆོས་བསྟན་ཏོ། །བསམ་གཏན་
སྒོམས་ཤིག །སེམས་མཉམ་པར་བཞག་པས་ཆོས་ཉིད་ཀྱི་དོན་མཐོང་བར་འགྱུར་རོ། །གཡེང་བ་ནི་སྡུག་
བསྔལ་བ་སྟེ། གཡེང་བས་ནི་བདག་གི་དོན་ཡང་བྱ་བར་མི་ནུས་ན་གཞན་གྱི་དོན་ལྟ་ཅི་སྨོས། གཡེང་བའི་
རྣམ་པར་སྨིན་པས་ངན་སོང་གསུམ་དུ་སྐྱེས་ནས་སྡུག་བསྔལ་མང་པོ་ཉམས་སུ་མྱོང་བར་འགྱུར་རོ་ཞེས་
མ་གཏན་གྱི་ཕ་རོལ་ཏུ་ཕྱིན་པའི་ཆོས་བསྟན་ཏོ། །ཤེས་རབ་སྒོམས་ཤིག །ཤེས་རབ་ཀྱིས་ཆོས་ཐམས་
ཅད་ཀྱི་རང་བཞིན་ཤེས་ནས་ཁམས་གསུམ་འཁོར་བ་ལས་འདས་ཏེ། མྱ་ངན་ལས་འདས་པ་ཐམས་ཅད་
མཁྱེན་པའི་གོ་འཕང་ཐོབ་པར་འགྱུར་རོ། །གཏི་མུག་ནི་སྡུག་བསྔལ་བ་སྟེ། གཏི་མུག་གིས་ནི་བདག་གི་
དོན་ཡང་བྱ་བར་མི་ནུས་ན་གཞན་གྱི་དོན་ཅི་སྨོས། གཏི་མུག་གི་རྣམ་པར་སྨིན་པས་ནི་ངན་སོང་གསུམ་
དུ་སྐྱེ་བར་འགྱུར་རོ་ཞེས་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་བསྟན་ཏོ། །ཡང་ཐུགས་རྗེ་ཆེན་པོའི་སྤྲུལ་
པ་ཁྱེའུ་མཚན་དང་དཔེ་བྱད་དུ་ལྡན་པ་དེས། མི་དགེ་བ་བཅུ་ལས་བཟློག་སྟེ་དགེ་བ་བཅུའི་ཆོས་བཤད་
ནས་ཆོས་ཁྲིམས་ལ་བཀོད། ཕ་རོལ་ཏུ་ཕྱིན་པ་དྲུག་གི་ཆོས་བཤད་ནས། མི་མཐུན་པའི་ཉོན་མོངས་པ་དྲུག་
བསམ་གཏན་
- 95 -



མ་ཎི་བཀའ་འབུམ།
ལས་བཟློག་པས། ལུས་ཇེ་བཟང་ཇེ་བཟང་ལ་སོང་ནས་སེམས་ཆོས་དང་ཇེ་ལྡན་དུ་སོང་བས། ད་ལྟ་ལུས་
ཁྱད་པར་ཅན་མི་ལུས་ཐོབ་ནས་ཆོས་སྤྱོད་པའི་ཡུལ་དུ་སྐྱེས་པ་ནི། ཆོས་དང་སེམས་སུ་འདྲེས་ནས་ཆོས་
ལ་རང་དགར་བྱར་ཡོད་པ་ནི། ཇོ་བོ་ཐུགས་རྗེ་ཆེན་པོ་འཕགས་(༥༨ན)པ་སྤྱན་རས་གཟིགས་ཀྱི་བཀའ་
དྲིན་ཡིན་ནོ། །བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་དབང་ཕྱུག་དེ།
བོད་ཁ་བ་ཅན་གྱི་རྒྱལ་ཁམས་ཀྱི་མི་རྣམས་ལ་བཀའ་དྲིན་ཆེ་བར་བསྟན་པའི་ལེའུ་སྟེ་སོ་བཞི་པའོ།། །།
སོ་ལྔ་པ་མདོ་རྒྱུད་ཉི་ཤུ་རྩ་གཅིག་གིས་འཕགས་པ་སྤྱན་རས་གཟིགས་
ཀྱི་ཡོན་ཏན་བསྟན་པའི་བྱུང་ཁུངས་ཀྱི་ལེའུ།
ཨོཾ་མ་ཎི་པདྨེ་ཧཱུཾ། བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་དབང་
ཕྱུག་དེ་འགྲོ་བ་སྤྱི་ལ་བཀའ་དྲིན་ཆེ་བ་ནི། ཡང་དག་པར་རྫོགས་པའི་སངས་རྒྱས་ཀྱིས་སྤྱན་རས་གཟིགས་ལ་
མདོ་རྒྱུད་ཉི་ཤུ་རྩ་གཅིག་གསུངས་པ་ལས། གཟུངས་སྔགས། གསང་སྔགས། རིག་སྔགས་སུ་གསུངས་
པའི་མདོ་གཟུངས་བཅུ་བཞི། སྤྱན་རས་གཟིགས་ཀྱི་མཚན་ཐོས་པའི་ཡོན་ཏན་གྱི་མདོ་བདུན་གསུངས་ཏེ།
གཟུངས་བཅུ་བཞི་ལ། ཕྱག་སྟོང་སྤྱན་སྟོང་གི་གཟུངས་དང་། པདྨ་སྙིང་པོའི་གཟུངས་དང་། ཞལ་བཅུ་
གཅིག་པའི་མདོ་དང་། གདོང་བཅུ་གཅིག་པའི་གཟུངས་དང་། དོན་ཡོད་ཞགས་པའི་གཟུངས་དང་།
དོན་ཡོད་ཞགས་པ་ཆུང་བའི་གཟུངས་དང་། པདྨ་མཆོག་གི་མདོ་དང་། དབང་ཕྱུག་འཁོར་ལོའི་མདོ་དང་།
ཆོ་ག་སྔགས་ཀྱི་རྒྱུད་དང་། ཡིད་བཞིན་ནོར་བུའི་མདོ་དང༌། སྙིང་རྗེ་ཆེན་པོའི་མདོ་དང་། འོད་ཟེར་བཀོད་
པའི་མདོ་དང་། པདྨ་ཅོད་པན་སྔགས་ཀྱི་རྒྱུད་དང་། ཡི་གེ་དྲུག་མའི་མདོ་དང་བཅུ་བཞིའོ། །དེ་རྣམས་ནས་
སོ་སོའི་གཟུངས་སྔགས་ཀྱི་ཡོན་ཏན་བསྟན་པའོ། །སྤྱན་རས་གཟིགས་ཀྱི་མཚན་ཐོས་པའི་ཡོན་ཏན་གྱི་
མདོ་བདུན་ནི། ཟ་མ་ཏོག་བཀོད་པའི་མདོ་དང་། པདྨ་བཀོད་པའི་མདོ་དང་
། པུཎཱ་ རི་ ཀའི་མདོ་དང༌། ཆུ་
ཀླུང་སྣ་ཚོགས་པའི་མདོ་དང་། སྣང་བ་རོལ་པའི་མདོ་དང་། མཚན་བརྒྱ་རྩ་བརྒྱད་པའི་མདོ་དང་། མཚན་
- 6 ཁ



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
རབས་བདུན་ཡོངས་སུ་བསྟན་པའི་མདོ་སྟེ། ཡོན་ཏན་གྱི་མདོ་བདུན་ནོ། །གཟུངས་སྔགས་ཀྱི་ནང་ནས་
ཡོན་ཏན་གསུངས་པའི་ཚུལ་ལ། ཕྱག་སྟོང་སྤྱན་སྟོང་གི་གཟུངས་ནས་ (༥༨བ)གསུངས་པ་ནི། བཅོམ་
ལྡན་འདས་མཉན་ཡོད་ཀྱི་ཨ་མའི་ཚལ་ན་འཁོར་མང་པོ་དང་ཐབས་ཅིག་ཏུ་བཞུགས་ཏེ། ཆོས་སྟོན་པ་
ལས་འཁོར་རྣམས་ཀྱི་ནང་ནས། བྱང་ཆུབ་སེམས་དཔའ་སྤྱན་རས་གཟིགས་ཀྱིས་རྫུ་འཕྲུལ་ཕྱོགས་བཅུར་
བཏང་ནས། རིགས་དྲུག་གི་ སྡུག་བསྔལ་སྦྱངས་ནས་བདེ་བ་ལ་བཀོད། འོད་ཟེར་གྱིས་སྟོང་གསུམ་ཐམས་
ཅད་གསེར་གྱི་ཁ་དོག་ཏུ་བསྒྱུར་ས་ཡང་རབ་ཏུ་གཡོས་སོ། །དེ་ནས་འཁོར་རྣམས་ཀྱི་ནང་ནས་གཟུངས་
འཛིན་གྱི་རྒྱལ་པོ་བྱ་བ་སྟན་ལས་ལངས་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །འོད་ འདི་ ལྟ་
བུ་སུའི་མཐུ་ལགས། བཅོམ་ལྡན་འདས་ཀྱིས་བཀའ་སྩལ་པ། ད་ལྟ་ངའི་འཁོར་འདི་རྣམས་ཀྱི་ནང་ན།
བྱང་ཆུབ་སེམས་དཔའ་སྤྱན་རས་གཟིགས་བྱ་བ་ཡོད་དེ། དེའི་མཐུ་སྟོབས་དང་རྫུ་འཕྲུལ་དང་། གཟི་
བརྗིད་ནི་བསམ་གྱིས་མི་ཁྱབ་བོ། །འདས་པའི་བསྐལ་པ་གྲངས་མེད་པའི་ཕ་རོལ་ནས་སངས་རྒྱས་ཟིན་
པ་ཡིན་ཏེ། མཚན་ཡང་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་རྒྱལ་པོ་ཞེས་བྱའོ། །ཐོག་མར་བྱམས་པ་
དང་སྙིང་རྗེ་བསྒྲུབ་པའི་མཐུས། །ད་དུང་བྱང་ཆུབ་སེམས་དཔའི་སྤྱོད་པས་ སེམས་ཅན་རྣམས་ ཕན་ པ་
དང་བདེ་བ་ལ་འགོད་པ་ཡིན་ནོ། །སྤྱན་རས་གཟིགས་ཀྱི་མཚན་ནས་བརྗོད་ན་ཡང་སྡིག་པ་གྲངས་མེད་
པ་བྱང་ཞིང་བསོད་ནམས་དཔག་ཏུ་མེད་པ་ཐོབ་སྟེ། འདི་ནས་ཤི་འཕོས་ན་ཡང་འཇིག་རྟེན་གྱི་ཁམས་
བདེ་བ་ཅན་དུ་སྐྱེ་བར་འགྱུར་རོ་ཞེས་པ་ལ་སོགས་པ་མང་དུ་གསུངས་སོ། །ཨོཾ་མ་ཎི་པདྨེ་ཧཱུྃ། པདྨའི་སྙིང་
པོའི་མདོ་ལས་འདི་སྐད་ཅེས་གསུངས་ཏེ། འཕགས་པ་སྤྱན་རས་གཟིགས་དབང་ཕྱུག་གིས་བཅོམ་ལྡན་
འདས་ཀྱི་སྤྱན་སྔར་འདུག་སྟེ་འདི་སྐད་ཅེས་གསོལ་ཏོ། །བཅོམ་ལྡན་འདས་པདྨའི་སྙིང་པོ་ཞེས་བྱ་བའི་
གཟུངས་ཀྱི་རྒྱལ་པོ་འདིས། (༥༩ན)ཚེ་འདི་ལ་ཕན་ཡོན་བཅུ་ཐོབ་པར་འགྱུར་རོ། །བཅུ་གང་ཞེ་ན། དེ་
བཞིན་གཤེགས་པ་ཐམས་ ཅད་ ཀྱིས་ ཡོངས་ སུ་ གཟུང་ བར་ འགྱུར་རོ། །བྲོ་ ནད་མ་མཆིས་པར་འགྱུར་རོ། །
ནོར་དང་། འབྲུ་དང་། དབྱིག་དང་། གསེར་རྙེད་པར་འགྱུར་ རོ། །དགྲ་ ཐམས་ ཅད་ ཐུབ་ པར་ འགྱུར་ རོ། །
4
y7



མ་ཎི་བཀའ་འབུམ།
རྒྱལ་པོའི་ཚོགས་བྱམས་པར་འགྱུར་རོ། །དུག་གིས་མི་ཚུགས། རིམས་ཀྱིས་མི་ཚུགས། དབྱིག་དུག་གིས་
མི་ཚུགས། མཚོན་གྱིས་མི་ཚུགས། ཆོབ་ཀྱིས་མི་ཚུགས། ཞུགས་ཀྱིས་མི་ཚུགས། དུས་མ་ཡིན་པར་འཆི་
བར་མི་འགྱུར་རོ་ཞེས་བྱ་བ་ལ་སོགས་པའི་ཡོན་ཏན་མང་དུ་གསུངས་སོ། །ཞལ་བཅུ་གཅིག་པའི་མདོ་
ལས། འདི་ལྟ་སྟེ་དཔེར་ན་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས། བྱང་ཆུབ་ཏུ་སེམས་
བསྐྱེད་དེ་ཚུལ་ཁྲིམས་དང་ལྡན་པར་བྱས་ནས། གནས་དབེན་པ་ཅིག་ཏུ་ཁྲུས་བྱས་ཏེ་གོས་གཙང་མ་གྱོན་
ནས། མཆོད་པས་མཆོད་དེ་སེམས་རྩེ་གཅིག་གིས་བཟླས་བརྗོད་བྱས་ན་གང་རིགས་ཀྱི་བུ་དེ་ལ་མིག་
སྟོང་གིས་ལྟ་ཞིང་། ལག་པ་སྟོང་གིས་བྱབ་པར་བགྱིའོ། །གང་གཟུངས་དེ་འཆང་བའི་མི་དེས་ཆུ་ཀླུང་
ངམ།
མཚོའམ། རྫིང་བུའམ། ལུ་མིག་གམ། ཡུར་བའི་ཆུ་དེ་ལ་ཁྲུས་བྱས་ནས། ཆུ་དེ་གང་གི་ལུས་ལ་
ཕོག་གམ་འཐུངས་ན། སྡིག་པ་བྱང་ནས་བདེ་བ་ཅན་དུ་སྐྱེ་བར་འགྱུར། རླུང་གིས་དེའི་ལུས་སམ་སྐྲའམ་
གོས་ལ་ཕོག་པའི་རླུང་དེས་གཞན་གྱི་ལུས་ལ་ཕོག་ན་སྒྲིབ་པ་དག་བྱང་ནས་ངའི་དྲུང་དུ་སྐྱེ་བར་འགྱུར།
སེམས་ཅན་མཐོང་ངོ་ཅོག་གི་རྣ་བར་ཐོས་ན་སྡིག་པ་བྱང་ནས་བྱང་ཆུབ་ཐོབ་པར་འགྱུར་རོ་ཞེས་སོགས་
ཕན་ཡོན་མང་པོ་གསུངས་སོ། །གདོང་བཅུ་གཅིག་པའི་མདོ་ལས་གསུངས་པ་ནི། རིགས་ཀྱི་བུའམ་རིགས་
ཀྱི་བུ་མོ་བསམ་པ་ཐག་པ་ནས། ངའི་མིང་ནས་བརྗོད་ཅིང་དྲན་པར་གྱུར་ན་གནོད་པ་ཐམས་ཅད་དང་བྲལ་
བར་འགྱུར། སྡིག་པ་ཐམས་ཅད་དང་སྒྲིབ་པ་ཐམས་ཅད་བྱང་བར་(༥༩བ)འགྱུར། འཇིགས་པ་ཐམས་ཅད་
ལས་ཐར་བར་འགྱུར། གདོན་བགེགས་ཐམས་ཅད་ལས་ཐར་ཞིང་སྐྱོབ་པར་འགྱུར། ལེགས་པའི་ཡོན་
ཏན་ཐམས་ཅད་འཕེལ་པར་འགྱུར། བཀྲ་མི་ཤིས་པ་ཐམས་ཅད་ནུབ་པར་འགྱུར་རོ་ཞེས་པ་ལ་སོགས་
པའི་ཡོན་ཏན་མང་པོ་གསུངས་སོ། །དོན་ཡོད་ཞགས་པའི་མདོ་ལས་གསུངས་པ་ནི། དོན་ཡོད་ཞགས་
པའི་སྙིང་པོ་འདི་ཐོས་པའི་སེམས་ཅན་དེ་དག་ནི། སངས་རྒྱས་བྱེ་བ་ཁྲག་ཁྲིག་འབུམ་ཕྲག་དུ་མ་ལ་དགེ་
བའི་རྩ་བ་བསྐྱེད་པ་ལགས་སོ། །གང་གིས་འཕགས་པ་ལ་སྐུར་པ་འདེབས་པ་དང་། དམ་པའི་ཆོས་ལ་སྤྱོད་
པ་དང་། མཚམས་མེད་པའི་ལས་བྱེད་པ་དང་། དཀོན་མཆོག་གསུམ་སྤངས་པ་དང་། དེ་ལ་སོགས་པའི་
སྡིག་པ་ཐམས་ཅད་རྣམ་པར་དག་པར་འགྱུར་རོ། །ཐ་ན་དུད་འགྲོར་སྐྱེས་པའི་སེམས་ཅན་གྱི་རྣ་བའི་བུ་
བ 98 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
གར་བཟླས་བརྗོད་བྱས་ན། ངན་སོང་གི་སྡུག་བསྔལ་ལས་ཐར་ནས་བདེ་བ་ཅན་གྱི་འཇིག་རྟེན་དུ་སྐྱེ་
བར་འགྱུར་རོ། །ཚེས་བརྒྱད་ཀྱི་ཉིན་མོ་སྨྱུང་བར་གནས་པ་བྱས་ཏེ། འཕགས་པ་སྤྱན་རས་གཟིགས་དབང་
ཕྱུག་མངོན་སུམ་དུ་དམིགས་ནས་བཟླས་བརྗོད་བྱས་ན། སྡིག་པའི་ས་བོན་རུལ་ནས་རིང་པོར་མི་ཐོགས་
པར་བྱང་ཆུབ་ཐོབ་པར་འགྱུར་རོ་ཞེས་སོགས་ཕན་ཡོན་མང་པོ་གསུངས་སོ། །དོན་ཡོད་ཞགས་པའི་ཕྱི་
མའི་མདོ་ལས་གསུངས་པ་ནི། བདག་གི་སྙིང་པོ་འདི་ལན་ཅིག་བརྗོད་ན་མཚམས་མེད་པ་ལྔ་ཡང་བྱང་
བར་འགྱུར་རོ། །ཉི་མ་རེ་རེ་བཟླས་བརྗོད་བྱས་ན་སྡིག་པ་ཐམས་ཅད་བྱང་བར་འགྱུར་ཞིང་། སངས་རྒྱས་
སྟོང་གིས་བསགས་པའི་དགེ་བའི་རྩ་བ་ཐོབ་པར་འགྱུར་རོ། །འབུམ་ཕྲག་གཅིག་བཟླས་བརྗོད་བྱས་ན་
སངས་རྒྱས་བྱམས་པ་མཐོང་བར་འགྱུར་རོ། །འབུམ་ཕྲག་གཉིས་བཟླས་བརྗོད་བྱས་ནས་འཕགས་པ་སྤྱན་
རས་གཟིགས་དབང་ཕྱུག་མཐོང་བར་འགྱུར་རོ། །འབུམ་ཕྲག་གསུམ་བཟླས་བརྗོད་བྱས་ནས་སངས་རྒྱས་
འོད་དཔག་མེད་མཐོང་བར་འགྱུར་རོ། །འབུམ་ཕྲག་(༦ན)བཞི་བཟླས་བརྗོད་བྱས་ན་ཕྱོགས་བཅུའི་
སངས་རྒྱས་ཐམས་ཅད་མཐོང་བར་འགྱུར་རོ། །སངས་རྒྱས་ཀྱི་ཞིང་མང་པོར་འགྲོ་ཞིང་སངས་རྒྱས་མང་
པོ་ལ་ཆོས་ཉན་པར་འགྱུར་རོ་ཞེས་སོགས་ཕན་ཡོན་མང་པོ་གསུངས་སོ། །པདྨ་མཆོག་གི་མདོ་ལས་
གསུངས་པ་ནི། རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་ཚེས་བརྒྱད་ལ་སྨྱུང་བར་གནས་པ་
བྱས་ནས། ཞག་བདུན་དུ་བཟླས་བརྗོད་བྱས་ན་གང་དང་གང་དུ་སྐྱེས་པ་དེར་བྱམས་སྙིང་རྗེའི་སྒོ་ནས་
སེམས་ཅན་གྱི་དོན་འགྲུབ་པར་འགྱུར་རོ། །འཆི་བའི་ཚེ་འཕགས་པ་སྤྱན་རས་གཟིགས་དབང་ཕྱུག་དགེ་
སློང་གི་གཟུགས་ཀྱི་ཞལ་མཐོང་བར་འགྱུར་རོ། །བདེ་བར་ཚེའི་དུས་བྱེད་པར་འགྱུར། འཁྲུལ་པ་མེད་
པར་ཤེས་བཞིན་དང་ལྡན་པར་འགྱུར། སྣང་བ་དག་པ་འཆར་བར་འགྱུར་རོ། །སངས་རྒྱས་ཀྱི་ཞིང་གང་
དང་གང་དུ་སྐྱེ་བར་སྨོན་ལམ་བཏབ་པ་དེ་དང་དེར་སྐྱེ་བར་འགྱུར་རོ། །དགེ་བའི་བཤེས་གཉེན་དང་འབྲལ་
བར་མི་འགྱུར། དུས་གསུམ་དུ་བཟླས་བརྗོད་བྱས་ན་མཚམས་མེད་པ་ལྔའི་སྡིག་པ་བྱང་བར་འགྱུར། སྒྲིབ་
པ་དག་པར་འགྱུར། ནད་གདོན་དང་འཚེ་བ་ཐམས་ཅད་ཞི་བར་འགྱུར། རྟག་ཏུ་བཟླས་བརྗོད་བྱས་ན་
འཕགས་པ་སྤྱན་རས་གཟིགས་དབང་ཕྱུག་བྱོན་ནས་བསམ་པ་ཐམས་ཅད་ཡོངས་སུ་རྫོགས་པར་བྱེད་
མ )-



མ་ཎི་བཀའ་འབུམ།
པར་འགྱུར་རོ་ཞེས་པ་ལ་སོགས་པའི་ཡོན་ཏན་མང་པོ་གསུངས་སོ། །དབང་ཕྱུག་འཁོར་ལོའི་མདོ་ལས་
གསུངས་པ་ནི། དབང་ཕྱུག་འཁོར་ལོའི་མདོ་འདི་སངས་རྒྱས་སྟོང་གིས་ཀྱང་གསུངས། བདག་གིས་ཀྱང་
བཤད་པར་བྱ་སྟེ། རིགས་ཀྱི་བུའམ་རིགས་ཀྱི་བུ་མོ་གང་ཡང་། བསམ་པ་ཐག་པ་ཞིག་གིས་ས་ཕྱོགས་
གཙང་ཞིང་དབེན་པར། འཕགས་པ་སྤྱན་རས་ག གཟིགས་དབང་ཕྱུག་གི་སྐུ་གཟུགས་ཀྱི་མདུན་དུ་ཅི་འབྱོར་
བའི་མཆོད་པས་མཆོད་དེ། འཕགས་པ་སྤྱན་རས་གཟིགས་དབང་ཕྱུག་ཡིད་ལ་བྱས་ལ། སེམས་རྩེ་གཅིག་
གིས་རྒྱུན་མ་ཆད་(༦བབ)པར་བཟླས་བརྗོད་བྱས་ན། འཕགས་པ་སྤྱན་རས་གཟིགས་དབང་ཕྱུག་གི་ཞལ་
མངོན་སུམ་དུ་སྟོན་པར་འགྱུར། དངོས་གྲུབ་ཐམས་ཅད་སྦྱིན་པར་འགྱུར། ཉིན་རེ་བཞིན་སྟོང་རྩ་བརྒྱད་
བཟླས་བརྗོད་བྱས་ན་སྡིག་པ་དང་། སྒྲིབ་པ་དང་། ནད་དང་། རིམས་ཐམས་ཅད་དང་། གདོན་ཐམས་ཅད་
དང༌། མི་མཐུན་པའི་ཕྱོགས་ཐམས་ཅད་ལས་ཐར་བར་བྱེད་ཅིང་མེད་པར་བྱེད་དེ། དེ་ལ་སོགས་པའི་ཡོན་
ཏན་མང་པོ་གསུངས་སོ། །ཆོ་ག་སྔགས་ཀྱི་རྒྱུད་ནས་གསུངས་པ་ནི། རིགས་ཀྱི་བུའམ་རིགས་ཀྱི་བུ་མོ་
གང་ཡང་བསམ་པ་ཐག་པའི་སྒོ་ནས་གཟུངས་འདི་ལན་བརྒྱ་རྩ་བརྒྱད་བཟླས་བརྗོད་བྱས་ན། རིགས་ཀྱི་བུ་
ཁྱོད་ཀྱིས་ང་གྲུབ་ཟིན་ཡོད་དོ་ཞེས་དབུགས་འབྱིན་པར་མཛད་ནས། འདི་དང་ཕྱི་མའི་དངོས་གྲུབ་ལོངས་
ཤིག་ཅེས་པའི་གསུང་ཐོས་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་སྟོན་པར་མཛད་
དོ། །སངས་རྒྱས་འོད་དཔག་མེད་ཀྱང་སྐུ་སྟོན་པར་མཛད་ཅིང་། འཇིག་རྟེན་གྱི་ཁམས་ཀྱི་སངས་རྒྱས་
མང་པོ་གཞལ་མེད་ཁང་ན་བཞུགས་པ་ཡང་མཐོང་བར་འགྱུར་རོ། །རྒྱལ་བ་ཐམས་ཅད་ཀྱིས་ཀྱང་དབང་
བསྐུར་བར་འགྱུར་རོ། །འཆི་བའི་ཚེ་འཕགས་པ་སྤྱན་རས་གཟིགས་དབང་ཕྱུག་གིས་ལུང་སྟོན་པར་འགྱུར་
རོ། །གང་དང་གང་དུ་སྐྱེས་པ་ཐམས་ཅད་དུ་འཕགས་པ་སྤྱན་རས་གཟིགས་དབང་ཕྱུག་དང་མི་འབྲལ་
བར་འགྱུར་རོ། །མེ་ཏོག་པདྨ་ལས་རྫུས་ཏེ་སྐྱེ་བར་འགྱུར། སྐྱེ་བ་དྲན་པར་འགྱུར། སངས་རྒྱས་ཀྱི་གོ་
འཕང་ཐོབ་པར་འགྱུར། དེ་ལ་སོགས་པ་ཡོན་ཏན་མང་པོ་གསུངས་སོ། །ཡིད་བཞིན་གྱི་ནོར་བུའི་མདོ་ནས་
གསུངས་པ་ནི། རིགས་ཀྱི་བུའམ་རིགས་ཀྱི་བུ་མོ་གང་གིས་འདུ་འཛི་དང་གཡེང་བ་སྤངས་ཏེ། དབེན་
པའི་གནས་སུ་བྱམས་པ་སྙིང་རྗེ་བསྒོམས་ནས་བཟླས་བརྗོད་བྱས་ན། ཚེ་རིང་ཞིང་ཡོན་ཏན་མང་པོ་ཐོབ་བོ། །
- 10 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
འཕགས་པ་སྤྱན་རས་གཟིགས་དབང་ཕྱུག་རྒྱན་ཐམས་ཅད་ཀྱིས་བརྒྱན་པ། ཕྱག་ནས་བདུད་རྩིའི་ཆར་
རྒྱུན་འཛག་པ་སྐུ་མདོག་དཀར་པོ་འོད་ཟེར་ཅན་དུ་བསྒོམས་ནས་(༦༡ན)བཟླས་བརྗོད་བྱས་ན། ཟླ་བ་
བདུན་གྱིས་ཞལ་མཐོང་ངོ༌། །ཅི་འདོད་པའི་དངོས་གྲུབ་ཐོབ་པར་འགྱུར་རོ་ཞེས་པ་ལ་སོགས་པའི་ཡོན་
ཏན་མང་པོ་གསུངས་སོ། །སྙིང་རྗེ་ཆེན་པོ་མི་བཤོལ་བའི་མདོ་ལས་གསུངས་པ་ནི། གང་གཟུངས་འདི་འཛིན་
པའི་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་གིས་ཉི་མ་རེ་རེ་ལ་ལན་ཉི་ཤུ་རྩ་གཅིག་བཟླས་
བརྗོད་བྱས་ན། སྡིག་པ་མ་ལུས་པ་བྱང་ནས་ང་ཡང་མཐོང་ལ། ངའི་མཁན་པོ་ཚེ་དཔག་མེད་ཀྱང་མཐོང་
བར་འགྱུར་རོ། །ཚེ་འཕོས་ནས་བདེ་བ་ཅན་དུ་སྐྱེ་ཞིང་འཕགས་པ་སྤྱན་རས་གཟིགས་དབང་ཕྱུག་དང་མི་
འབྲལ་བར་འགྱུར་རོ་ཞེས་པ་ལ་སོགས་པའི་ཡོན་ཏན་མང་པོ་གསུངས་སོ། །འོད་ཟེར་རྣམ་པར་བཀོད་
པའི་མདོ་ནས་གསུངས་པ་ནི། རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་ཚེས་བཅོ་ལྔ་ལ་
མཆོད་པ་ཆེན་པོ་བྱས་ནས། ནང་པར་ལངས་ནས་ལན་ཉི་ཤུ་རྩ་གཅིག་གམ་བརྒྱ་རྩ་བརྒྱད་བཟླས་བརྗོད་
བྱས་ན་འཕགས་པ་སྤྱན་རས་གཟིགས་དབང་ཕྱུག་གི་ལུས་གསེར་གྱི་ཁ་དོག་ལྟ་བུ་མཚན་དང་དཔེ་བྱད་
བཟང་པོ་བརྒྱད་ཅུས་ལེགས་པར་བརྒྱན་པ། སྐུ་ལས་འོད་ཟེར་བརྒྱ་སྟོང་མངའ་བ་མཐོང་བར་འགྱུར་
རོ། །ཕོངས་པར་གྱུར་པའི་ཚེ་འཕགས་པ་སྤྱན་རས་གཟིགས་དབང་ཕྱུག་ཡིད་ལ་བགྱིས་ནས། ལན་བརྒྱ་
རྩ་བརྒྱད་བཟླས་བརྗོད་བྱས་ན་ལོངས་སྤྱོད་དང་ལྡན་པར་འགྱུར་རོ། །མགུལ་དུ་བཏགས་ན་ཡི་དྭགས་
ཀྱིས་མི་ཚུགས་སོ། །ཡི་དམ་དུ་བགྱིས་ན་ཤར་ ཕྱོགས་ སུ་དེ་བཞིན་གཤེགས་པ་མི་འཁྲུགས་པ་མཐོང་
བར་འགྱུར་རོ། །ལྷོ་ཕྱོགས་སུ་རིན་ཆེན་ཏོག་དང་། ནུབ་ཕྱོགས་སུ་ཚེ་དཔག་མེད་དང་། བྱང་ཕྱོགས་སུ་
རྔ་སྒྲ་དང་། དེ་ལ་སོགས་པ་ཕྱོགས་བཅུའི་དེ་བཞིན་གཤེགས་པ་གྲངས་མེད་པ་མཐོང་བར་འགྱུར་རོ། །དེ་
ལ་སོགས་པ་ཡོན་ཏན་མང་པོ་གསུངས་སོ། །པདྨ་ཅོད་པན་གྱི་རྒྱུད་ནས་གསུངས་པ་ནི། འཕགས་པ་
རས་གཟིགས་དབང་ཕྱུག་གིས་འདི་སྐད་ཅེས་སྨྲས་སོ། །ང་ཡིད་ལ་བྱས་ནས། ཨོཾ་མ་ཎི་པདྨེ་ཧཱུྃ། (༦༡བ)
ཞེས་པའི་རིག་སྔགས་འདི་ཟློ་བའི་རིགས་ཀྱི་བུའམ་རིགས་ཀྱི་བུ་མོ་གང་ཡིན་པ་དེས། ལན་ཅིག་བཟླས་
བརྗོད་བྱེད་དམ་ཡིད་ལ་བྱས་ནས་ལུས་ལ་བཅངས་ན། མཚམས་མེད་པ་ལྔ་དང་། དེ་དང་ཉེ་བ་ལྔ་དང༌།
ན་
- 101 -



མ་ཎི་བཀའ་འབུམ།
སྡིག་པ་ཐམས་ཅད་བྱང་ནས། སེམས་ཅན་དམྱལ་བ་དང་། ཡི་དྭགས་དང་། དུད་འགྲོའི་སྐྱེ་གནས་དང་། མི་
ཁོམ་པའི་གནས་བརྒྱད་སྤངས་ཤིང་ལུས་ངག་ཡིད་གསུམ་སྡུག་བསྔལ་བར་མི་འགྱུར་རོ། །གཅན་གཟན་
དང་། སྲིན་པོ་དང༌། མི་མ་ཡིན་པ་ཐམས་ཅད་དང་། ནད་དང་འཇིགས་པ་ཐ
་པ་ཐམས་ཅད་དང་། ནད་དང་འཇིགས་པ་ཐམས་ཅད་ལས་ཐར་བར་འགྱུར་
རོ། །ཆོས་ཀྱི་སྐུའི་དོན་རྟོགས་ནས་གཟུགས་ཀྱི་སྐུ་ཐུགས་རྗེ་ཆེན་པོའི་ཞལ་མཐོང་བར་འགྱུར་རོ། །དེ་ནས་
འཕགས་པ་སྤྱན་རས་གཟིགས་དབང་ཕྱུག་གི་ཕྱག་སྟོང་སྤྱན་སྟོང་ལས་འོད་ཟེར་རབ་ཏུ་བཀྱེ་སྟེ། འོད་
ཟེར་དེ་དག་གིས་འགྲོ་བ་རིགས་དྲུག་ལ་ཁྱབ་པར་བྱས་ཏེ། འོད་ཟེར་རེ་རེ་ལ་དེ་བཞིན་གཤེགས་པའི་སྐུ་
རེ་རེ་བྱོན་ནས་སེམས་ཅན་ཐམས་ཅད་དབུགས་ཕྱུང་ནས་ཡོངས་སུ་སྨིན་པར་བྱས་སོ་ཞེས་པ་ལ་སོགས་
པ་ཕན་ཡོན་མང་པོ་གསུངས་སོ། །ཡི་གེ་དྲུག་མའི་མདོ་ལས་གསུངས་པ་ནི། རིགས་ཀྱི་བུའམ་རིགས་ཀྱི་
བུ་མོ་གང་ལ་ལས་འཕགས་མ་ཡི་གེ་དྲུག་མ་ཤེས་རབ་ཀྱི་ལྷ་མོ་ཡིད་ལ་བྱས་ནས། རིགས་སྔགས་འདི་
བཟླས་བརྗོད་བྱས་ན། ནད་ཐམས་ཅད་ལས་ཐར་བ་དང་། གདོན་ཐམས་ཅད་ཀྱིས་མི་ཚུགས་པ་
འགྱུར། བགེགས་ཐམས་ཅད་ཞི་བར་འགྱུར། མཚམས་མེད་པའི་སྡིག་པ་བྱང་བར་འགྱུར།
ལོངས་སྤྱོད་འཕེལ་བར་འགྱུར། །ནད་དང་གདོན་ཐམས་ཅད་ལས་འཕགས་མ་ཡི་གེ་དྲུག་མའི་རིག་སྔགས་
འདི་བསྲུང་བ་དང་། ཡོངས་སུ་བསྐྱབ་པ་དང་། ཡོངས་སུ་བཟུང་བ་དང་། ཡོངས་སུ་བསྐྱང་བ་དང་། ཞི་
བ་དང་། བདེ་ལེགས་སུ་འགྱུར་རོ་ཞེས་སོགས་ཕན་ཡོན་མང་པོ་གསུངས་སོ། །པདྨ་དཀར་པོའི་མདོ་ལས་
གསུངས་པ་ནི། དེ་ནས་བཅོམ་ལྡན་འདས་མཉན་ཡོད་ཛེ་ཏའི་ཚལ་(༦༢ན)ན་འཁོར་མང་པོ་དང་ཐབས་
ཅིག་ཏུ་བཞུགས་ནས་ཆོས་སྟོན་ཏོ། །འཁོར་དེའི་ནང་ནས་བྱང་ཆུབ་སེམས་དཔའ་བློ་གྲོས་མི་ཟད་པ་སྟན་
ལས་ལངས་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་
འདི་ལ ལ་ཅིའི་ཕྱིར་འཕགས་པ་སྤྱན་རས་གཟིགས་དབང་ཕྱུག་ཅེས་བགྱི། བཅོམ་ལྡན་འདས་ཀྱིས་འདི་
སྐད་ཅེས་བཀའ་སྩལ་ཏོ། །འཕགས་པ་སྤྱན་རས་གཟིགས་དབང་ཕྱུག་འདི་སེམས་ཅན་བྱེ་བ་ཁྲག་ཁྲིག་
བརྒྱ་སྟོང་ཕྲག་ཇི་སྙེད་ཅིག་སྡུག་བསྔལ་སྣ་ཚོགས་མྱོང་བར་འགྱུར་བ་དེ་དག་ལ་སྤྱན་གྱིས་ཁྱབ་པར་
གཟིགས་ནས། དེ་དག་ཐམས་ཅད་སྡུག་བསྔལ་ལས་ཐར་བར་མཛད་དོ། །གལ་ཏེ་གང་དག་མེའི་ཕུང་པོ་
ཚེ་རིང་ཞིང་
- 102 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཆེན་པོར་ལྷུང་ན། འཕགས་པ་སྤྱན་རས་གཟིགས་དབང་ཕྱུག་གི་མིང་འཛིན་པ་དེ་མེ་ལས་ཐར་བར་
འགྱུར། གལ་ཏེ་ཆུ་ཀླུང་གིས་ཁྱེར་ན་འཕགས་པ་སྤྱན་རས་གཟིགས་ལ་བོས་ན་དེ་ལས་ཐར་བར་འགྱུར།
སེམས་ཅན་བྱེ་བ་ཁྲག་ཁྲིག་རྒྱ་མཚོར་གཟིངས་སུ་ཞུགས་ཏེ་འགྲོ་ན། ནོར་དང་བཅས་ཏེ་རླུང་ནག་པོས་
སྲིན་མོའི་གླིང་དུ་འཕངས་པར་གྱུར་ན། སེམས་ཅན་དེ་དག་གིས་འཕགས་པ་སྤྱན་རས་གཟིགས་ལ་བོས་
ན། སྲིན་མོའི་གླིང་ལས་ཐར་བར་འགྱུར། གང་དག་ཕ་རོལ་གྱིས་གསོད་པར་བྱེད་པ་ལ། འཕགས་པ་སྤྱན་
རས་གཟིགས་དབང་ཕྱུག་ལ་བོས་ན། གཤེད་མ་དེ་དག་གི་མཚོན་ཆ་དུམ་བུར་ཆག་པར་འགྱུར། གལ་ཏེ་
འཇིག་རྟེན་གྱི་ཁམས་ཐམས་ཅད་གནོད་སྦྱིན་དང་སྲིན་པོ་དང་། འདྲེ་སྲིན་མ་རུངས་པས་གང་བར་འགྱུར་
ཀྱང་། འཕགས་པ་སྤྱན་རས་གཟིགས་ཀྱི་མིང་འཛིན་པ་དེ་ལ་སྡང་བའི་སེམས་ཀྱིས་ལྟ་བར་མི་ནུས་སོ། །
རིགས་ཀྱི་བུ་གང་ཞིག་ལྕགས་སྒྲོག་དང་ཤིང་སྒྲོག་ཏུ་བཅུག་ཀྱང་། འཕགས་པ་སྤྱན་རས་གཟིགས་ལ་
བོས་ནས་དེ་དག་བྱེ་ནས་འགྲོ་བར་འགྱུར་རོ། །རིགས་ཀྱི་བུ་འཕགས་པ་སྤྱན་རས་གཟིགས་ཀྱི་མཐུ་ནི་དེ་
འདྲའོ། །སྟོང་གསུམ་འདི་གཡོན་ཅན་དང་། ཆོམ་རྐུན་དང་། དགྲ་ལག་ན་མཚོན་ཆ་ཐོགས་(༦༢བ)པས་
གང་བར་འགྱུར་ཏེ། དེད་དཔོན་ཅིག་གིས་ཚོང་པ་མང་པོ་དང་འགྲོགས་ནས་ཕྱིན་ཏེ་ནོར་དང་བཅས་ཀྱང་།
ཆོམ་རྐུན་དེ་དག་མཐོང་ནས་འཇིགས་ཤིང་སྐྲག་སྟེ་སྐྱབས་མེད་པར་ཤེས་པ་ལ། དེད་དཔོན་དེ་ཚོང་པ་
རྣམས་ལ་མ་འཇིགས་ཤིག །འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚོལ་ཅིག །འཇིགས་
པ་ཐམས་ཅད་ལས་ཐར་བར་འགྱུར་རོ་ཞེས་བསྒོས་ལ་ཚོང་པ་དེ་རྣམས་ཀྱིས་འཕགས་པ་སྤྱན་རས་གཟིགས་
དབང་ཕྱུག་ལ་དུས་གཅིག་ཏུ་བོས་ཏེ་ཕྱག་འཚལ་ལོ་ཞེས་མཚན་ནས་བརྗོད་མ་ཐག་ཏུ་འཇིགས་པ་ཐམས་
ཅད་ལས་ཐར་བར་འགྱུར་རོ། །རིགས་ཀྱི་བུ་གང་སེམས་ཅན་འདོད་ཆགས་དང་། ཞེ་སྡང་དང་། གཏི་
མུག་ལ་སྤྱོད་པ་དེ་དག་གིས། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་མིང་ནས་བོས་
ཏེ་ཕྱག་བྱས་ན། འདོད་ཆགས་དང་། ཞེ་སྡང་དང༌། གཏི་མུག་དང་བྲལ་བར་འགྱུར་རོ། །རིགས་ཀྱི་བུ་
འཕགས་པ་སྤྱན་རས་གཟིགས་དབང་ཕྱུག་གི་མཐུ་དང་རྫུ་འཕྲུལ་ནི་འདྲའོ། །གང་ཞིག་བུད་མེད་བུ་ཕོ་
འདོད་པ་ལ་ལས། འཕགས་པ་སྤྱན་རས་གཟིགས་དབང་ཕྱུག་གི་མིང་ནས་བོས་ཏེ་བུ་སྩོལ་ཞེས་བརྗོད་ན།
103 -



མ་ཎི་བཀའ་འབུམ།
གཟུགས་བཟང་བ་མཛེས་པ་ལྟ་ན་སྡུག་པ་མཚན་དང་ལྡན་པ། སྐྱེ་བོ་མང་པོའི་ཡིད་དུ་འོང་བ་དགེ་བའི་
རྩ་བ་བསྐྱེད་པ་འབྱུང་ངོ་། །གང་ཞིག་བུ་མོ་འདོད་ན་ཡང་དེ་དང་འདྲའོ། །དེས་ན་བྱང་ཆུབ་སེམས་དཔའ་
འཕགས་པ་སྤྱན་རས་གཟིགས་དབང་ཕྱུག་གི་མཐུ་ནི་དེ་འདྲའོ། །ཡང་སངས་རྒྱས་གངྒཱའི་ཀླུང་དྲུག་ཅུ་རྩ་
གཉིས་ཀྱི་བྱེ་མ་སྙེད་ལ། ན་བཟའ་དང་། བསོད་སྙོམས་དང་། གཟིམས་ཆ་དང་། སྙུན་གྱི་གསོས་སྨན་དང་།
ཡོ་བྱད་རྣམས་ཀྱིས་མཆོད་ན་བསོད་ནམས་མང་ངོམ། བྱང་ཆུབ་སེམས་དཔའ་བློ་གྲོས་མི་ཟད་པས་གསོལ་
པ། བཅོམ་ལྡན་འདས་མང་ལགས་སོ། །བདེ་བར་གཤེགས་པ་མང་ལགས་སོ། །བཅོམ་ལྡན་འདས་ཀྱིས་
བཀའ་སྩལ་པ། །རིགས་ཀྱི་བུ་དེ་བས་ཀྱང་འཕགས་པ་སྤྱན་རས་གཟིགས་(༦༣ན)དབང་ཕྱུག་གི་མིང་
ནས་བརྗོད་ནས་ཕྱག་འཚལ་ན། བསོད་ནམས་མང་དུ་འཕེལ་ལོ། །དེ་ནས་བྱང་ཆུབ་སེམས་དཔའ་བློ་
གྲོས་མི་ཟད་པས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་འཕགས་པ་སྤྱན་
རས་གཟིགས་དབང་ཕྱུག་འཇིག་རྟེན་གྱི་ཁམས་མི་མཇེད་འདིར་རྣམ་པར་རྒྱུ་ཞིང་། ཐབས་མཁས་པའི་སྒོ་
ནས་སེམས་ཅན་རྣམས་ལ་ཇི་ལྟར་ཆོས་སྟོན། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ནི་ནམ་མཁའི་མཐའ་དང་
མཉམ་པའི་སེམས་ཅན་རེ་རེ་ལ། དེ་དང་འཚམ་པའི་སྐུ་གཟུགས་རེ་རེར་སྤྲུལ་ནས་ཆོས་སྟོན་ཏོ། །དེ་ཡང་
སངས་རྒྱས་ཀྱིས་འདུལ་བ་ལ་སངས་རྒྱས་ཀྱི་གཟུགས་ཀྱིས་ཆོས་སྟོན་ནོ། །ལ་ལ་ལ་ཉན་ཐོས་ཀྱི་གཟུགས་
ཀྱིས་ཆོས་སྟོན། ལ་ལ་ལ་རང་སངས་རྒྱས་ཀྱི་གཟུགས་ཀྱིས་ཆོས་སྟོན། ཁ་ཅིག་ལ་ནི་ཚངས་པའི་གཟུགས
ཀྱིས་ཆོས་སྟོན། ཁ་ཅིག་ལ་ནི་བརྒྱ་བྱིན་གྱི་གཟུགས་ཀྱིས་ཆོས་སྟོན། ཁ་ཅིག་ལ་ནི་དྲི་ཟའི་གཟུགས་ཀྱིས་
ཆོས་སྟོན། ཁ་ཅིག་ལ་ནི་གནོད་སྦྱིན་གྱི་གཟུགས་ཀྱིས་ཆོས་སྟོན། ཁ་ཅིག་ལ་ནི་དབང་ཕྱུག་ཆེན་པོའི་
གཟུགས་ཀྱིས་ཆོས་སྟོན། ཁ་ཅིག་ལ་ནི་འཁོར་ལོས་སྒྱུར་བའི་རྒྱལ་པོའི་གཟུགས་ཀྱིས་ཆོས་སྟོན། ཁ་
ཅིག་ལ་ནི་ཤ་ཟའི་གཟུགས་ཀྱིས་ཆོས་སྟོན། ཁ་ཅིག་ལ་ནི་དམག་དཔོན་གྱི་གཟུགས་ཀྱིས་ཆོས་སྟོན། ཁ་
ཅིག་ལ་ནི་བྲམ་ཟེའི་གཟུགས་ཀྱིས་ཆོས་སྟོན། ཁ་ཅིག་ལ་ནི་ལག་ན་རྡོ་རྗེའི་གཟུགས་ཀྱིས་ཆོས་སྟོན། ཁ་
ཅིག་ལ་ནི་སློབ་དཔོན་གྱི་གཟུགས་ཀྱིས་ཆོས་སྟོན། ཁ་ཅིག་ལ་ནི་དགེ་བའི་བཤེས་གཉེན་གྱི་གཟུགས་
• 104 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཀྱིས་ཆོས་སྟོན། ཁ་ཅིག་ལ་ཕ་དང་མའི་གཟུགས་ཀྱིས་ཆོས་སྟོན། ཁ་ཅིག་ལ་ནི་མིང་པོ་དང་སྲིང་མོའི་
གཟུགས་ཀྱིས་ཆོས་སྟོན། ཁ་ཅིག་ལ་ནི་གྲོགས་པོ་དང་གྲོགས་མོའི་གཟུགས་ཀྱིས་ཆོས་སྟོན། ཁ་(༦༣བ)
ཅིག་ལ་ནི་ནེ་ནེ་མོ་དང་ཞང་པོ་དང་ཚ་བོའི་གཟུགས་ཀྱིས་ཆོས་སྟོན། དེ་ལྟར་གང་ལ་གང་འདུལ་བའི་
གཟུགས་ཀྱིས་ཆོས་སྟོན་ནོ། །དེ་ལྟར་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་ཡོན་ཏན་
ནི་བསམ་གྱིས་མི་ཁྱབ་བོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བློ་གྲོས་མི་ཟད་པས་
གསོལ་པ། བཅོམ་ལྡན་འདས་བྱང་ཆུབ་སེམས་དཔའ་སྤྱན་རས་གཟིགས་ལ་བསྙེན་བཀུར་ལ་ཆོས་ཀྱི་
གཏམ་དྲི་བར་བྱའོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེའི་དུས་ལ་བབ་ནས་ཤེས་
པར་གྱིས་ཤིག །དེ་ནས་བྱང་ཆུབ་སེམས་དཔའ་བློ་གྲོས་མི་ཟད་པས། རང་གི་མགུལ་ན་མུ་ཏིག་གི་དོ་
ཤལ་རིན་བརྒྱ་སྟོང་རི་བ་ཅིག་བཀྲོལ་ནས། ལ
འཕགས་པ་སྤྱན་རས་གཟིགས་དབང་ཕྱུག་ལ་ཕུལ་ལོ། །བློ་
གྲོས་མི་ཟད་པས་གསོལ་པ། མུ་ཏིག་གི་དོ་ཤལ་འདི་བདག་ལ་སྙིང་བརྩེ་བའི་ཕྱིར་ལོངས་ཤིག་ཅེས་སྨྲས་
སོ། །དེ་ནས་འཕགས་པ་སྤྱན་རས་གཟིགས་ཀྱིས་སྙིང་བརྩེ་བའི་ཕྱིར་བླངས་ཏེ་ཆ་གཉིས་སུ་བགོས་སོ། །
གཅིག་བཅོམ་ལྡན་འདས་ཤཱཀྱ་ཐུབ་པ་ལ་ཕུལ་ལོ། །གཅིག་དེ་བཞིན་གཤེགས་པ་རིན་ཆེན་མང་གི་
མཆོད་རྟེན་ལ་ཕུལ་ལོ། །རིགས་ཀྱི་བུ་འཕགས་པ་སྤྱན་རས་གཟིགས་དབང་ཕྱུག་འཇིག་རྟེན་གྱི་ཁམས་
ན་འདི་ལྟ་བུའི་རྣམ་པར་སྤྲུལ་པ་མཛད་ནས་སེམས་ཅན་གྱི་དོན་བྱེད་དོ་ཞེས་སོགས་ཕན་ཡོན་མང་པོ་
གསུངས་སོ། །པུཎྜ་རི་ཀའི་མདོ་ལས་གསུངས་པ་ནི། དེ་ནས་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་
ཚལ་ན་དགེ་སློང་གི་དགེ་འདུན་ཆེན་པོ་དང༌། བྱང་ཆུབ་སེམས་དཔའི་དགེ་འདུན་ཆེན་པོ་དང་། ལྷ་དང་
མི་དང་ལྷ་མ་ཡིན་ལ་སོགས་པ་མང་པོ་དང་ཐབས་ཅིག་ཏུ་བཞུགས་སོ། །དེའི་ཚེ་བཅོམ་ལྡན་འདས་ཀྱི་
སྨིན་མཚམས་ནས་འོད་ཟེར་མང་པོ་བཀྱེ་ནས། འོད་དེས་འཇིག་རྟེན་གྱི་ཁམས་ཐམས་ཅད་ཁྱབ་པར་
བྱས་ནས། མནར་མེད་པའི་སེམས་ཅན་དམྱལ་བ་ཡན་ཆད་ལ་ཁྱབ་པར་བྱས་སོ། །སྡུག་བསྔལ་ཐམས་
ཅད་ཞི་བར་གྱུར་ཏོ། །དེ་ནས་སླར་དབུའི་གཙུག་ཏོར་དུ་ནུབ་པར་(༦༤ན)གྱུར་ཏོ། །དེ་ནས་བཅོམ་ལྡན་
འདས་ལ་ཀུན་དགའ་བོས་འདི་སྐད་ཅེས་གསོལ་ཏོ། །འོད་འདི་ལྟ་བུ་གདའ་བ་ཅིའི་རྒྱུ་ཅིའི་རྐྱེན་ལགས།
- 105 -



མ་ཎི་བཀའ་འབུམ།
དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་དེ་ད་ལྟ་འཁོར་འདིའི་
ནང་ན། འཕགས་པ་སྤྱན་རས་གཟིགས་དབང་ཕྱུག་བྱ་བ་ཡོད་དེ། དེའི་རྫུ་འཕྲུལ་དང་ཡོན་ཏན་ནི་བསྐལ་
པར་བརྗོད་ཀྱང་མི་ལང་ངོ༌། །དེ་ད་ལྟ་ནམ་མཁའི་མཐའ་དང་མཉམ་པའི་སེམས་ཅན་རེ་རེའི་དྲུང་ན་གང་
ལ་གང་འདུལ་དེ་ལ་དེས་འདུལ་དུ་སྤྲུལ་ནས་སེམས་ཅན་གྱི་དོན་བྱེད་དོ། །སེམས་ཅན་དེ་དག་ཀྱང་ཟང་
ཟིང་གི་སྦྱིན་པ་དང༌། ཆོས་ཀྱི་སྦྱིན་པ་གཉིས་ཀྱིས་བསྡུས་ནས། སྡུག་བསྔལ་ལས་བཟློག་ནས་བདེ་བ་ལ་
འགོད་པའི་ཕྲིན་ལས་བྱེད་དོ་ཞེས་སོགས་ཡོན་ཏན་མང་པོ་གསུངས་སོ། །ཆུ་ཀླུང་སྣ་ཚོགས་པའི་མདོ་
ལས་གསུངས་པ་ནི། དེ་ནས་བཅོམ་ལྡན་འདས་གྲོང་ཁྱེར་ཡངས་པ་ཅན་ན། ཉན་ཐོས་ཤཱ་རིའི་བུ་ལ་སོགས་
པ་དགེ་སློང་ལྔ་བརྒྱ་དང༌། བྱམས་པ་ལ་སོགས་པ་སངས་རྒྱས་ཀྱི་འཁོར་མང་པོས་བསྐོར་ནས་མདུན་དུ་
བལྟས་ཏེ། གདན་བཤམས་པ་ལ་ཐབས་ཅིག་ཏུ་བཞུགས་སོ། །འཁོར་དེའི་ནང་ན་བྱང་ཆུབ་སེམས་
དཔའ་ཀུན་ཏུ་བཟང་པོ་ཞེས་བྱ་བ་རང་གི་སྟན་ལས་ལངས་ཏེ་འདི་སྐད་ཅེས་གསོལ་ཏོ། །བཅོམ་ལྡན་
འདས་འཕགས་པ་སྤྱན་རས་གཟིགས་ཀྱི་ཡོན་ཏན་ཡོངས་སུ་བརྗོད་པའི་མདོ་འདི་འདས་པ་དང་། མ་འོངས་
པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱིས་གསུངས་ཏེ། རིགས་ཀྱི་བུའམ་
རིགས་ཀྱི་བུ་མོ་སྐྱབས་མ་མཆིས་པ་རྣམས་ཀྱི་སྐྱབས་སུ་འགྱུར། མགོན་མ་མཆིས་པ་རྣམས་ཀྱི་མགོན་དུ་
འགྱུར། དཔུང་གཉེན་མ་མཆིས་པ་རྣམས་ཀྱི་དཔུང་གཉེན་དུ་འགྱུར་རོ། །སྡིག་པ་ཐམས་ཅད་ཟད་པར་
བགྱིད་པ་དང་། བསམ་པ་ཐམས་ཅད་ཡོངས་སུ་རྫོགས་པར་བགྱིད་པ་དང༌། རིག་སྔགས་ཐམས་ཅད་
འགྲུབ་པར་བགྱིད་པ་དང་། བྱམས་པ་དང་སྙིང་རྗེ་ལ་སོགས་པ་དང་ལྡན་(༦༤ བ)པ། སེམས་ཅན་ཐམས་
ཅད་ལ་བུ་གཅིག་པའི་མ་ལྟར་སྙིང་བརྩེ་བར་མཛད་པ་བདག་གིས་ཐོས་ཏེ། དེ་ནི་ངོ་མཚར་ཤིན་ཏུ་ཆེའོ། །
བཅོམ་ལྡན་འདས་ཀྱིས་བཀའ་སྩལ་པ། ང་སྔོན་བྱང་ཆུབ་སེམས་དཔར་གྱུར་ཏེ་བྱང་ཆུབ་ཡོངས་སུ་ཚོལ་
བ་ན། འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་ན། དེ་བཞིན་གཤེགས་པ་དགྲ་བཅོམ་པ་ཡང་དག་
ར་རྫོགས་པའི་སངས་རྒྱས་འོད་དཔག་མེད་ཅེས་བྱ་བ་བཞུགས་སོ། །དེ་ཉིད་ཀྱི་འཁོར་ན་བྲམ་ཟེ་དབང་
ཕྱུག་ཅེས་བྱ་བ་ས་གསུམ་ཐོབ་པ་ཅིག་འདུག་པ་དེས། འཕགས་པ་སྤྱན་རས་གཟིགས་ཀྱི་ཡོན་ཏན་ཡོངས་
པར
• 106 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
སུ་བརྗོད་པའི་མདོ་འདི་བྲམ་ཟེ་བརྒྱ་སྟོང་མང་པོ་དང་། སེམས་ཅན་བྱེ་བ་ཁྲག་ཁྲིག་མང་པོ་ལ་ཆོས་སྟོན་
པ་ངས་ཐོས་ཏེ། དེ་དག་ཐམས་ཅད་ཀྱིས་སྤྱན་རས་གཟིགས་ཀྱི་ཡོན་ཏན་ཡོངས་སུ་བརྗོད་པའི་མདོ་
འདི་ཐོས་མ་ཐག་ཏུ། རྩ་བའི་ལྟུང་བ་དང་སྡིག་པ་ཐམས་ཅད་བྱང་བ་དང་། སེམས་རྣམ་པར་གྲོལ་བ་དང་
སྐྱེ་བ་དྲན་པར་འགྱུར་བ་ངས་དྲན་ནོ། །ཕྱི་མའི་དུས་ན་འཕགས་པ་སྤྱན་རས་གཟིགས་དབང་ཕྱུག་གི་ཡོན་
ཏན་འདི་རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་དུ་ཐོས་ན། ཉོན་མོངས་པ་ཟད་པར་འགྱུར་
རོ། །མཚམས་མེད་པ་ལྔ་ལ་སོགས་པའི་སྡིག་པ་ཐམས་ཅད་བྱང་བར་འགྱུར་རོ། །གཞན་དུ་མི་སེམས་
པར་འཕགས་པ་སྤྱན་རས་གཟིགས་དབང་ཕྱུག་གི་ཡོན་ཏན་འདི་དྲན་པར་བྱས་ན་ཟླ་བ་གཅིག་གིས་འཕགས་
པ་སྤྱན་རས་གཟིགས་དབང་ཕྱུག་གི་ཞལ་མཐོང་བར་འགྱུར་རོ། །སངས་རྒྱས་འོད་དཔག་མེད་ཀྱང་མཐོང་
ངོ༌། །བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །སྐྱེ་བ་དྲན་པར་འགྱུར་རོ། །ཐོས་པ་
འཛིན་པར་འགྱུར་རོ། །གང་དུ་སྐྱེས་ཀྱང་དམ་པའི་ཆོས་དང་མི་འབྲལ་བར་འགྱུར་རོ། །ལོངས་སྤྱོད་
ཆེན་པོ་དང་ལྡན་པར་འགྱུར་རོ། །གང་ན་འདུག་པ་དེ་དང་དེར་ནད་གདོན་གྱིས་མི་ཚུགས་པར་འགྱུར་རོ་
ཞེས་བྱ་བ་ལ་སོགས་པའི་ཕན་ཡོན་མང་དུ་གསུངས་སོ། །སྣང་བ་རོལ་པའི་མདོ་ལས་གསུངས་པ་ནི། དེ་
ནས་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་ཚལ་ན་འཁོར་མང་པོ་དང་ཐབས་(༦༥ན)ཅིག་ཏུ་བཞུགས་
ཏེ། དེའི་ཚེ་འཕགས་པ་སྤྱན་རས་གཟིགས་དབང་ཕྱུག་གི་རྫུ་འཕྲུལ་གྱིས་རིགས་དྲུག་གི་གནས་སུ་ཆོས་
སྟོན་ཏོ། །ཆོས་བསྟན་པ་དེ་ལ་ངོ་མཚར་དུ་གྱུར་ནས། བཅོམ་ལྡན་འདས་ཀྱིས་ཞལ་འཛུམ་པ་མཛད་པ་
དང་། འོད་ཟེར་མང་པོ་འཕྲོས་ཏེ་དབུའི་གཙུག་ཏུ་ནུབ་པར་གྱུར་ཏོ། །དེ་ནས་ཀུན་དགའ་བོས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །སངས་རྒྱས་བཅོམ་ལྡན་འདས་རྒྱུ་མ་མཆིས་རྐྱེན་མ་མཆིས་པར་
འཛུམ་པ་མི་མཛད་ན། འཛུམ་པ་མཛད་པའི་རྒྱུ་གང་ལགས་རྐྱེན་གང་ལགས། དེ་སྐད་ཅེས་གསོལ་པ་དང་།
བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ད་ལྟར་བྱང་ཆུབ་སེམས་དཔའ་འཕགས་པ་སྤྱན་
རས་གཟིགས་དབང་ཕྱུག་གི་རྫུ་འཕྲུལ་གྱི་རྣམ་པར་འཕྲུལ་པ་མཛད་ནས། སེམས་ཅན་ཡོངས་སུ་སྨིན་
པར་མཛད་དོ། །སྤྲུལ་པ་ལ་ལ་ནི་ལྷའི་གནས་སུ་སོང་ནས་ཆོས་སྟོན་ཏེ། ཀྱེ་མ་འདུས་བྱས་ཐམས་ཅད་ནི་
- 107 -



མ་ཎི་བཀའ་འབུམ།
མ་
མི་རྟག་པ། ཟག་བཅས་ཐམས་ཅད་ནི་སྡུག་བསྔལ་བ། འདུས་བྱས་ཐམས་ཅད་ལ་ཡིད་བརྟན་དུ་རུང་བ་
མ་ཡིན་ནོ། །འདི་ལ་ཡིད་སུ་ཆགས་པར་བྱེད་ཅེས་ཆོས་སྟོན་ཏོ། །སྤྲུལ་པ་ལ་ལ་ནི་ལྷ་མ་ཡིན་གྱི་གནས་
སུ་སོང་ནས་ཆོས་སྟོན་ཏོ། །སྤྲུལ་པ་ལ་ལ་ནི་མིའི་གནས་སུ་སོང་ནས་ཆོས་སྟོན་ཏོ། །དང་པོ་ཟང་ཟིང་གི་
སྦྱིན་པས་ཡོངས་སུ་བསྡུས་ནས། དེ་ནས་ཆོས་ཀྱིས་ཡོངས་སུ་སྨིན་པར་བྱས་སོ། །སྤྲུལ་པ་ལ་ལ་ནི་དམྱལ་
བའི་གནས་སུ་སོང་ནས་ཆོས་སྟོན་ཏེ། ལྕགས་ཀྱི་ཁང་སྒྲོམ་འབར་བ་ཡང་ཞིག་པར་གྱུར། ལྕགས་ཀྱི་ཤལ་
མ་རི་ཡང་ཉིལ་པར་གྱུར། ཐལ་ཚན་གྱི་ཆུ་བོ་རབ་མེད་ཀྱང་ཞིའོ། །མེ་དམར་པོའི་འོབས་ཀྱང་བསིལ་
བར་གྱུར་ཏོ། །ཟངས་རྒྱ་མ་ཁལ་ཚད་ཀྱང་ཆག་ནས་རྫིང་བུ་མེ་ཏོག་གིས་ཁེབས་པར་གྱུར་ཏོ། །སྤྲུལ་པ་
ལ་ལ་ནི་ཡི་དྭགས་ཀྱི་གནས་སུ་སོང་ནས་ཕྱག་གི་སོར་མོ་བཅུ་ལས་བདུད་རྩིའི་རྒྱུན་འབབ་བོ། །ཞབས་
ཀྱི་སོར་མོ་བཅུ་ལས་ཀྱང་ལྷའི་བདུད་རྩིའི་ཆུ་འབབ་བོ། །བ་སྤུའི་བུ་ག་ཐམས་ཅད་ནས་ཀྱང་བདུད་རྩིའི་
ཆུ་བབས་ནས་ཐམས་ཅད་ཚིམ་པར་བྱས་སོ། །སྤྲུལ་པ་ལ་ལ་ནི་དུད་འགྲོའི་གནས་སུ་སོང་ནས་དེ་རྣམས་
ཀྱི་རྣ་བའི་ཁུང་བུར་སོང་སྟེ། སངས་རྒྱས་ལ་ཕྱག་འཚལ་ལོ། །ཆོས་ལ་(༦༥བ)ཕྱག་འཚལ་ལོ། །དགེ་
འདུན་ལ་ཕྱག་འཚལ་ལོ། །འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ་ཞེས་སྒྲ་བསྒྲགས་
པས་ཚེ་འཕོས་ནས་དུད་འགྲོ་དེ་དག་ཐམས་ཅད་ལྷ་དང་མིའི་ནང་དུ་སྐྱེས་སོ། །དེ་ལ་སོགས་པ་ཡོན་ཏན་
མང་དུ་གསུངས་སོ། །མཚན་བརྒྱ་རྩ་བརྒྱད་པའི་མདོ་ལས་གསུངས་པ་ནི། བཅོམ་ལྡན་འདས་རི་བོ་པོ་ཏ་
ལའི་རྩེ་མོ་ན། མེ་ཏོག་དྲི་ཞིམ་པོ་སྣ་ཚོགས་ཀྱིས་བརྒྱན་པ། འཛམ་བུ་གསེར་གྱི་ཁ་དོག་འདྲ་བ། རིན་པོ་ཆེ་
སྣ་ཚོགས་ཀུན་ཏུ་འབར་བའི་ས་ཕྱོགས་ན་བཞུགས་ཏེ། འཁོར་མང་པོས་ཀུན་ཏུ་བལྟས་ཏེ་ཆོས་སྟོན་
ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུའམ་རིགས་ཀྱི་བུ་མོ་གང་ཞིག་གིས།
འཕགས་པ་སྤྱན་རས་གཟིགས་དབང་ཕྱུག་ཡིད་ལ་བྱས་ཏེ། ཨོཾ་མ་ཎི་པདྨེ་ཧཱུྃ། ཞེས་བཟླས་བརྗོད་བྱས་ན་
ངན་སོང་དུ་མི་སྐྱེ། མནར་མེད་པར་མི་འགྲོ། སུ་ཞིག་ནང་པར་ལངས་ནས་བཟླས་བརྗོད་བྱེད་ན། དེའི་
ལུས་ལ་མཛེ་དང་། ཤུ་བ་དང་། གཡན་པ་དང་། འབྲས་དང༌། བས་ལྡག་དང༌། གློན་པ་དང༌།
དབུགས་མི་བདེ་བ་དང་། ནད་ཐམས་ཅད་ལས་ཐར་བར་འགྱུར། སྐྱེས་སོ་ཅོག་ཏུ་སྐྱེ་བ་དྲན་པར་འགྱུར།
- 108 བ



ཐུགས་རྗེ་ཆེན་པོ་སང
སངས་རྒྱས་སྟོང་རྩའི་ལོ་རྒྱུས་ཆེན་མོ།
ལྷའི་སྲས་པོ་དང་འདྲ་བར་འགྱུར། འཆི་བའི་ཚེ་བདེ་བ་ཅན་དུ་སྐྱེ་བར་འགྱུར། གར་སྐྱེས་གར་གནས་
ཀྱང་འཕགས་པ་སྤྱན་རས་གཟིགས་དབང་ཕྱུག་དང་མི་འབྲལ་བར་འགྱུར། རྟག་ཏུ་བཟླས་བརྗོད་དུ་བགྱིད་
ན་ཡིད་གཞུངས་པར་འགྱུར་རོ། །དབྱངས་སྙན་པར་འགྱུར་རོ། །གཙུག་ལག་ཐམས་ཅད་ལ་མཁས་པར་
འགྱུར་རོ། །བསྟོད་པ་འདིས་བསྟོད་ན། སངས་རྒྱས་བཅོམ་ལྡན་འདས་གངྒཱའི་ཀླུང་དྲུག་ཅུ་རྩ་གཉིས་ཀྱི་བྱེ་
མ་སྙེད་དག་ལ་མཆོད་པ་བྱས་པར་འགྱུར་རོ་ཞེས་པ་ལ་སོགས་པའི་ཡོན་ཏན་མང་པོ་གསུངས་སོ། །མཚན་
རབས་ཡོངས་སུ་བསྟན་པའི་མདོ་ལས་གསུངས་པ་ནི། དེ་ནས་ཚོང་དཔོན་གྱི་བུ་ནོར་བཟངས་ཀྱིས་ཁྱེའུ་
དཔལ་གྱི་བློ་གྲོས་དང༌། བུ་མོ་དཔལ་གྱི་འབྱུང་གནས་ལ་ཆོས་མཉན་ནས། དེ་གཉིས་ཀྱི་ལུང་བསྟན་པ།
རིགས་ཀྱི་བུ་ཁྱོད་སོང་ལ་འདི་ནས་(༦༦ན)ཕྱིན་པ་ན། གྲོང་ཁྱེར་བྱམས་པའི་གླིང་ཞེས་བྱ་བ་ཡོད་དེ། དེ་
ན་ཁྱིམ་བདག་ནན་ཁུམས་བྱ་བ་ཡོད། དེས་ཁྱོད་ལ་ཆོས་སྟོན་པར་འགྱུར་གྱིས་ཞེས་ལུང་བསྟན་ནོ། །དེ་
ནས་ཚོང་དཔོན་གྱི་བུ་ནོར་བཟངས་ཀྱིས་དེར་ཕྱིན་ཏེ་ཆོས་གསན་ནས་ལུང་བསྟན་པ། རིགས་ཀྱི་བུ་འདི་
ནས་ཕྱིན་པ་ན་རི་བོ་གྲུ་འཛིན་བྱ་བ་ཡོད། དེ་ན་འཔགས་པ་སྤྱན་རས་གཟིགས་དབང་ཕྱུག་བྱ་བ་ཡོད།
དེས་ཁྱོད་ལ་བྱང་ཆུབ་སེམས་དཔའི་བསླབ་པ་ཇི་ལྟར་སློབ་པའི་གདམས་པ་སྟོན་པར་འགྱུར་རོ་ཞེས་ལུང་
བསྟན་ནོ། །དེ་ནས་ཚོང་དཔོན་གྱི་བུ་ནོར་བཟངས་ཀྱིས་རི་བོ་གྲུ་འཛིན་དུ་ཕྱིན་པ་དང་། འཕགས་པ་སྤྱན་
རས་གཟིགས་དབང་ཕྱུག་གིས་འཁོར་མང་པོ་ལ་ཆོས་སྟོན་པ་མཐོང་བར་གྱུར་ཏོ། །དེ་ནས་ཕྱག་དང་བསྐོར་
བ་བྱས་ནས་ཕྱོགས་གཅིག་ཏུ་འདུག་གོ །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་
དབང་ཕྱུག་གིས། ཚོང་དཔོན་གྱི་བུ་ནོར་བཟངས་ཀྱི་ཕྱག་ནས་འཇུས་ནས། རིགས་ཀྱི་བུ་འདིར་ཤོག་ཅིག་
གསུངས་ནས་འདི་སྐད་ཅེས་གསུངས་སོ། །ང་ནི་ཐུགས་རྗེ་ཆེན་པོས་འགྲོ་བ་ཐམས་ཅད་དབང་དུ་སྡུད་
ཅིང་སྡུག་བསྔལ་ལས་སྐྱོབ་པ་ཡིན། ངའི་མིང་དྲན་པར་གྱུར་ན་ཕ་རོལ་པོས་མདའ་འཕངས་པར་གྱུར་
ཀྱང་ཟུག་པར་མི་འགྱུར། མཚོན་རྣོན་པོས་བཏབ་ཀྱང་དེ་ལ་ཟུག་པར་མི་འགྱུར། གྲགས་པ་ཆེ་ཞིང་རིགས་
རྒྱུད་འཕེལ་བར་འགྱུར། ཟས་ནོར་གྱིས་མི་ཕོངས་ཤིང་ལོངས་སྤྱོད་རྒྱས་པར་འགྱུར། ངའི་མིང་དྲན་པ་དེ་
ནི་སུས་ཀྱང་མི་ཐུབ་པར་འགྱུར། འབྲོག་དགོན་པའམ་ནགས་ཁྲོད་དུ་སོང་ཡང་སེང་གེ་དང༌། སྟག་དང༌།
- 1(09 -



མ་ཎི་བཀའ་འབུམ།
གཟིག་དང་། དོམ་དང༌། དྲེད་དང་། གཡག་རྒོད་དང་། སྦྲུལ་གདུག་པས་མི་གཡེང་ངའི་མིང་དྲན་པ་ཙམ་
གྱིས་དེ་དག་འབྲོས་པར་འགྱུར། མེ་དཔུང་འབར་བའི་ནང་དུ་ཤོར་ན་ཡང་ངའི་མིང་དྲན་པས་པདྨས་གང་
བའི་རྫིང་བུར་འགྱུར། ངའི་མཚན་ཐོས་པ་ཙམ་གྱིས་ཆུར་མི་འབྱིང་། ཆུས་མི་འཁྱེར། མེས་མི་འཚིག །གང་
ཞིག་ངའི་མིང་དྲན་པར་བྱེད་པ་དེ་ཐར་པ་ཐོབ་པར་འགྱུར། མཐོང་བ་ཙམ་གྱིས་གཞན་དག་མོས་པར་ (༦༦བ)
འགྱུར། དགྲས་ཟིལ་གྱིས་མི་ནོན། དུག་གིས་མི་ཚུགས། ངའི་མིང་ཐོས་ནས་དྲན་པར་བྱེད་ན། དེ་དག་
ལྷ་དང་། ཀླུ་དང་། གནོད་སྦྱིན་དང་། གྲུལ་བུམ་དང༌། སྲིན་པོ་དང༌། ཤ་ཟ་རྣམས་ཀྱིས་མདངས་འཕྲོག་
པར་མི་ནུས། ཕ་རོལ་གྱི་སྔགས་ཀྱིས་ཚུགས་པར་མི་འགྱུར་རོ་ཞེས་པ་ལ་སོགས་པ་མཚན་རབས་ཡོངས་
སུ་བསྟན་པའི་མདོ་ལས་གསུངས་སོ། །མདོ་རྒྱུད་ཉི་ཤུ་རྩ་གཅིག་གིས་འཕགས་པ་སྤྱན་རས་གཟིགས་ཀྱི་
ཡོན་ཏན་བསྟན་པའི་བྱུང་ཁུངས་ཀྱི་ལེའུ་སྟེ་སོ་ལྔ་པའོ།། །།
སོ་དྲུག་པ་ཚོང་དཔོན་གྱི་བུ་ནོར་བཟང་ལ་བརྡ་བཀྲོལ་བའི་ལེལུ།
ཨོཾ་མ་ཎི་པདྨེ་ཧཱུཾ། དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱིས་ཚོང་དཔོན་
གྱི་བུ་ནོར་བཟངས་ལ་མཚན་རབས་ཡོངས་སུ་བསྟན་པའི་མདོ་གསུངས་པའི་རྗེས་ལ། རིགས་ཀྱི་བུ་དེ་
བཞིན་གཤེགས་པའི་དགོངས་པ་རྣམས་ཚིག་དང་ཡི་གེས་མཚོན་པར་མི་ནུས་སོ། །བརྡའམ་ཐབས་ཀྱིས་
ཉམས་སུ་མྱོང་བར་འགྱུར་བས། ད་ཁྱོད་འདི་ནས་སོང་དང་། འདི་ནས་ཐག་མི་རིང་པ་ཞིག་ན་ཙནྡན་གྱི་
ཤིང་སྡོང་དམར་པོ་ཡལ་ག་དང་ལོ་མ་གསེར་དངུལ་ལས་བྱས་པ། ཤིང་དེས་ལྷའི་གོས་དང་། རྣ་ཆ་དང་
དཔུང་རྒྱན་དང་། སེ་མོ་དོ་དང་། རྒྱན་སྣ་ཚོགས་འཕྱང་བ་ཡོད། དེར་ཁྱོད་ཀྱིས་དོན་འགྲུབ་པར་འགྱུར་
རོ་ཞེས་གསུངས་པ་དང་། ཚོང་དཔོན་གྱི་བུ་ནོར་བཟངས་ཀྱིས་འཕགས་པའི་གསུང་མཉན་ཏེ་ཕྱིན་པ་
དང་། ཙནྡན་གྱི་ནགས་དེ་ན་མི་ཅིག་རྐྱང་པ་ལ་ཙནྡན་གྱི་ཚེར་མ་ཟུག་པ་སྨན་པ་ཅིག་གིས་འབྱིན་པ་
མཐོང་ངོ༌། །དེ་ཉིད་ཀྱི་དུས་སུ་བདག་དང་གཞན་གྱི་ཉོན་མོངས་པའི་སྡུག་བསྔལ་ཚེར་མ་དང་འདྲ་བའི་
1 1 ) -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཟུག་རྔུ་འདི་ལ། སྨན་པ་དང་འདྲ་བའི་བླ་མ་དགེ་བའི་བཤེས་གཉེན་བསྟེན་ཏེ་དེའི་གདམས་ངག་ཉན་
ནས། ཆོས་བྱེད་དགོས་པ་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་
ཞིག་ན། དཔག་བསམ་གྱི་ཤིང་རྒྱན་སྣ་ཚོགས་ཀྱིས་བརྒྱན་པ་ཅིག་གི་དྲུང་ན། བྲམ་ཟེ་ཅིག་བསམ་གཏན་
སྒོམ་པ་མཐོང་ངོ་། །དེ་ཉིད་ཀྱི་དུས་སུ་ལུས་ངག་ཡིད་གསུམ་གྱི་སྤྱོད་པ་ལ་ཉོན་མོངས་པ་མི་དགེ་བའི་དྲི་
མས་མ་གོས་ཤིང་། རང་གི་ཡི་དམ་སྒོམ་པ་ལ་དགོངས་པ་མི་གཡོ་བ་ཅིག་དགོས་(༦༧ན)པ་འདུག་སྙམ་
པའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་ཙ་ན་ཐག་མི་རིང་བ་ཞིག་ན། སྐྱེས་པ་ཅིག་སྟ་རེ་ཐོགས་
ནས་ཨ་ཀ་རུའི་སྤོས་ཤིང་གཅོད་ཅིང་འདུག་པ་མཐོང་ངོ༌། །དེ་ཉིད་ཀྱི་དུས་སུ་འཁོར་བ་ན་གནས་ངན་
ལེན་ལུས་གཅིག་ནས་གཅིག་ཏུ་ལེན་པ་བདག་དང་བདག་ཏུ་འཛིན་པའི་འདོད་སྲེད་ཡིན་པས། དེ་དུས་
ད་རེས་གཅོད་དགོས་པའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་ཙ་ན་ཐག་མི་རིང་བ་ཞིག་ན།
དྲང་སྲོང་ཅིག་ལ་གཞན་གྱིས་ས་གཏོར་ཆུ་གཏོར་ཡང་ཁོང་ཁྲོ་བ་མེད་པ་ཅིག་མཐོང་ངོ༌། །དེ་ཉིད་ཀྱི་དུས་
སུ་ཕ་རོལ་གྱིས་གནོད་པ་བྱས་པ་ལ་ཁོང་ཁྲོ་བ་མེད་པའི་བཟོད་པ་བརྟན་པོ་ཕུན་སུམ་ཚོགས་པ་བསྒོམ་
དགོས་པའི་བརྡ་རུ་གོ་བ་སྐྱེས་སོ། །ཡང་དེ་ནས་ཐག་མི་རིང་བ་ཞིག་ཏུ་ཕྱིན་པ་དང་། བྲག་གསེར་གྱི་བྱ་
སྐྱིབས་ཅན་ཞིག་ན་སྐྱེས་པ་བཟང་པོ་ཅིག་དང་བུད་མེད་བཟང་མོ་ཅིག་ལྷན་ཅིག་ཏུ་འཁྱུད་འདུག་པ་
མཐོང་ངོ༌། །དེ་ཉིད་ཀྱི་དུས་སུ་ཐབས་ཟབ་མོའི་སྒོ་ནས་ཉམས་སུ་བླངས་པས་ཤེས་རབ་སྟོང་པ་ཉིད་རྒྱུད་
ལ་འཆར་ཐབས་ཤེས་རབ་གཉིས་མེད་ཅིག་དགོས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་
ཡང་ཕྱིན་ཙ་ན་ཐག་མི་རིང་བ་ཞིག་ན། ཆུའི་རྦ་ཀློང་ཆེན་པོ་ཅིག་ན་མི་ལ་སོགས་པའི་སེམས་ཅན་མང་པོ་
འཕྱོ་ཞིང་ཆུའི་ནང་དུ་ནུབ་ནས་སོང་བ་མཐོང་ངོ༌། །དེའི་དུས་སུ་ད་རེས་ཆོས་ཤིག་ལ་བརྩོན་འགྲུས་མ་
བྱས་ན། འཁོར་བའི་ཆུ་བོ་རྦ་ཀློང་དང་འདྲ་བའི་ནང་དུ་བྱིང་ནས་ཕྱིས་ཐར་བའི་དུས་མི་འོང་བའི་བརྡ་རུ་
གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན། འདམ་རྫ་བ་ཆེན་པོ་ཞིག་གི་ནང་དུ། མི་
མང་པོ་ཅིག་རྐང་པ་གཡས་བཏེག་ཙ་ན་གཡོན་བྱིང་། གཡོན་བཏེག་ཙ་ན་གཡས་བྱིང་ནས། འདམ་དེ་
ནས་ཐོན་པའི་དུས་མེད་པ་མཐོང་ངོ༌། །དེའི་དུས་སུ་ད་རེས་བརྩོན་འགྲུས་བསྐྱེད་ནས་ཆོས་མ་ བྱས་ན་
1 { } -



མ་ཎི་བཀའ་འབུམ།
འཁོར་བའི་སྡུག་བསྔལ་འདམ་རྫ་བ་དང་འདྲ་བ་འདི་ལས་ཐར་པའི་དུས་མེད་པའི་བརྡ་རུ་གོ་བ་སྐྱེས་
སོ། །དེ་ནས་ཡང་ཐག་མི་རིང་བ་ཞིག་ན་རྫིང་བུ་མེ་ཏོག་གིས་གང་བ་ཞིག་གི་ནང་ན། བྱ་ངང་པ་ཅིག་
གནས་ཀྱང་ཆུ་ལ་གནས་ཟས་སུ་ཡང་འདམ་ཟ་བ་ཅིག་མཐོང་ངོ༌། །དེའི་དུས་སུ་འཁོར་(༦༧བ)བའི་
གནས་སུ་ཡང་སེམས་ཅན་གྱི་དོན་བྱེད་པ་ལ། སྙིང་ རྗེའི་རླན་དང་མ་བྲལ་བར་སྡུག་བསྔལ་མེད་པར་
དགའ་བ་དང་སྤྲོ་བའི་སྒོ་ནས་བྱེད་དགོས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་
ཙ་ན་ཐག་མི་རིང་བ་ཞིག་ན་མེ་ཏོག་པདྨའི་སྡོང་པོ་ཅིག་གི་ཁ་ན་བྱ་ཤང་ཤང་ཅིག་སྒྲ་སྙན་གྱི་གླིང་བུ་
འབུད་པ་མཐོང་ངོ༌། །དེའི་དུས་སུ་ཟབ་མོའི་ཆོས་ཀྱི་སྒྲ་དབྱངས་ཉན་པ་ལ་དུས་རྟག་ཏུ་མི་སུན་པར་ཉན་
དགོས་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན། སྦྲུལ་ཆེན་པོ་ཅིག་
བརྟེན་ས་མེད་པར་ནམ་མཁའ་ལ་འཕུར་ནས་གནས་པ་མཐོང་ངོ་། །དེའི་དུས་སུ་བླ་ན་མེད་པའི་བྱང་
ཆུབ་སྒྲུབ་པ་ལ་འཇིག་རྟེན་པའི་ཆོས་སྤངས་ནས། རང
རང་གཅིག་པུ་རྟེན་མེད་དུ་གནས་དགོས་པར་འདུག་
སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན། མེ་ཏོག་ཙམ་པ་ཀའི་
ནགས་ཚལ་ཅིག་ན། སྟག་མོ་ཅིག་ལུས་མི་དལ་བར་བྱ་བ་བྱེད་པ་མཐོང་ངོ༌། །དེ་ཉིད་ཀྱི་དུས་སུ་བླ་ན་
མེད་པའི་བྱང་ཆུབ་བསྒྲུབ་པ་ལ་བླ་མ་དགེ་བའི་བཤེས་གཉེན་དང་མཇལ་བའི་དུས་སུ། དེའི་ཞལ་ནས་
གསུངས་པའི་གདམས་ངག་ཉན་པ་དང་། ཚུལ་བཞིན་སྒྲུབ་པ་ལ་བརྩོན་འགྲུས་དྲག་པོ་བྱེད་དགོས། ལུས་
ངག་ཡིད་གསུམ་སྙོམ་ལས་བྱས་པས་མི་ཕན་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་
རིང་བ་ཞིག་ན། མེ་ཏོག་པུཎྜ་རཱི་ཀའི་ལྗོངས་ཅིག་ན་རི་བོང་ཅིག་གིས་རི་དྭགས་ཐམས་ཅད་གཉིད་ལོག་
ཏུ་མི་སྟེར་བར་གདོང་པ་ལ་འདྲད་ཅིང་འདུག་པ་མཐོང་ངོ་། །དེ་ཉིད་ཀྱི་དུས་སུ་བླ་ན་མེད་པའི་བྱང་ཆུབ་
སྒྲུབ་པ་ལ་གཉིད་ལོག་ཏུ་མི་རུང་བའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་ཙ་ན་ཐག་མི་རིང་བ་
ཞིག་ན། སྤོས་ཀྱི་ཤིང་ཨ་ཀ་རུའི་སྡོང་པོ་ཅིག་གི་ཁ་ན་རྨ་བྱ་ཅིག་གཞན་ལ་མི་ལྟ་བར་རང་གི་མདོངས་ལ་
ལྟ་བ་ཅིག་མཐོང་ངོ༌། །དེ་ཉིད་ཀྱི་དུས་སུ་བླ་ན་མེད་པའི་བྱང་ཆུབ་སྒྲུབ་པར་འདོད་པ་ལ་བྱ་བ་གཞན་གྱིས་
མི་གཡེང་བར་རང་གི་སེམས་ལ་བལྟ་དགོས་པའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་ཙ་ན་ཐག་
ཕ 1 12 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
མི་རིང་བ་ཞིག་ན་མེ་ཏོག་གི་རྫིང་བུ་ཅིག་གི་ནང་ན་ཕུག་རོན་ཅིག་གནས་ཀྱང་ཆུ་ལ་གནས། སྲོག་ཆགས་
ཕྲ་མོ་བྱུང་ཡང་དེ་རྣམས་ལ་གནོད་པ་མི་བྱེད་པར་རྡེའུ་ཕྲ་མོ་ཐུ་ཞིང་འདུག་པ་མཐོང་ངོ་། །དེ་ཉིད་ཀྱི་དུས་
སུ་བླ་ན་མེད་(༦༨ན)པའི་བྱང་ཆུབ་སྒྲུབ་པ་ལ་བྱམས་པ་དང་སྙིང་རྗེའི་རླན་དང་མ་བྲལ་བར། སེམས་ཅན་
གྱི་དོན་ལ་དཀའ་ཐུབ་བྱས་ལ་སྒྲུབ་དགོས་པ་འདུག་སྙམ་པའི་བརྡ་རུ་གོ་བ་སྐྱེས་སོ། །ཡང་དེ་ནས་ཕྱིན་
ཙ་ན་ཐག་མི་རིང་བ་ཞིག་ན། ཆུ་ཡན་ལག་བརྒྱད་དང་ལྡན་པའི་རྫིང་པུ་ཅིག་གི་ནང་ན། རུས་སྦལ་ཆེན་
པོ་ཅིག་ཆུ་ལས་གཞན་དུ་མི་འགྲོ་བ་མཐོང་ངོ༌། །དེ་ཉིད་ཀྱི་དུས་སུ་སྟོང་པ་ཉིད་ཀྱི་དོན་སྒོམ་པ་ལ། ཏིང་
ངེ་འཛིན་ཉམས་ཀྱི་རྒྱན་དང་མི་འབྲལ་བར་སྒོམ་དགོས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །ཡང་
དེ་ནས་ཕྱིན་ཙ་ན་ཐག་མི་རིང་བ་ཞིག་ན། ཤིང་ཨ་མྲའི་འབྲས་བུའི་ནགས་ཚལ་ཅིག་ན་མི་ཅིག་ཆུ་ཤིང་
རློན་པའི་སྡོང་པོ་ཅིག་བསེལ་ཞིང་འདུག་ནས། དེ་ལ་ཅི་བྱེད་བྱས་པས་འདིའི་དཀྱིལ་ནས་སྙིང་པོ་འདོན་
ཟེར། དེ་རིམ་པ་ནས་རིམ་པར་བཤུས་ནས་སྙིང་པོ་མ་རྙེད་པ་མཐོང་ངོ༌། །དེ་ཉིད་ཀྱི་དུས་སུ་འཁོར་བ་དང་
མྱ་ངན་ལས་འདས་པའི་ཆོས་ཐམས་ཅད་ལ་སྙིང་པོ་གང་ཡང་མེད་པའི་བརྡ་རུ་གོ་བ་སྐྱེས་སོ། །དེ་ནས་ཡང་
ཕྱིན་ཙ་ན་ཐག་མི་རིང་བ་ཞིག་ན། གསེར་གྱི་བྱེ་མའི་ཐང་ལ་གླང་པོ་ཆེ་ཐལ་ཀར་ཅིག་འདུག་པ་མཐོང་ནས།
དེ་ཉིད་ཀྱི་དུས་སུ་ཆོས་ཉིད་དེ་བཞིན་ཉིད་དེ་འཁོར་འདས་ཡོངས་ལ་ཁྱབ་སྟེ་ཕྱོགས་གང་དུ་ཡང་མ་ལྷུང་།
དོན་ལ་འགྱུར་བ་མེད་སྙམ་པའི་བརྡ་རུ་གོ་བ་སྐྱེས་སོ། །ཡང་དེ་ནས་ཕྱིན་ཙ་ན་ཐག་མི་རིང་བ་ཞིག་ན།
དཔག་བསམ་གྱི་སྡོང་པོ་ཞིག་གི་རྩེ་མོ་ན། ཀླུའི་བུ་སྦྲུལ་མགོ་བདུན་པ་ཅིག་ཐལ་མོ་གཉིས་གཡོབ་པ་ཅིག་
མཐོང་ངོ༌། །དེ་ཉིད་ཀྱི་དུས་སུ་བླ་མ་དཀོན་མཆོག་ལ་སྐྱབས་སུ་གསོལ་ན། ཉོན་མོངས་པའི་གདུང་བའི་
ཚད་པ་དང་བྲལ་ནས་སྐྱབས་ཆར་སྤྲིན་དང་འདྲ་བ་གཡོས་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཐག་མི་
རིང་བ་ཞིག་ན། རིན་པོ་ཆེ་ཤེལ་གྱི་ཕ་བོང་ཅིག་གི་ཁ་ན་ཕུག་རོན་གཅིག་ལ་གཅིག་འཁྱུད་དེ་མི་འབྲལ་
བར་འདུག་པ་མཐོང་ངོ་། །དེ་ཉིད་ཀྱི་དུས་སུ་བྱམས་པ་ཆེན་པོ་དང་སྙིང་རྗེ་ཆེན་པོ་འབྲེལ་པས། དུས་རྟག་
ཏུ་འདུ་འབྲལ་མེད་པར་ཕན་འདོགས་དགོས་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཐག་མི་རིང་བ་ཞིག་
ན། དཔག་བསམ་གྱི་ཤིང་གི་རྩེ་མོ་ན་ནེའུ་ལེ་(༦༨བ)ཅིག་སྦྲུལ་ཟ་ཞིང་འདུག་པ་མཐོང་ངོ༌། །དེ་ཉིད་ཀྱི་
• { 13 -



མ་ཎི་བཀའ་འབུམ།
དུས་སུ་ཞེ་སྡང་གི་གཉེན་པོ་བྱམས་པ་ཆེན་པོའི་སེམས་ཀྱིས་ཞེ་སྡང་ཁོང་དུ་བསད་དགོས་པའི་བརྡ་རུ་གོ་
བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན། མེ་ཏོག་གི་ཐང་ལ་བུད་མེད་ཅིག་བུ་ཆུང་པང་
དུ་ཐོགས་པ་མཐོང་ངོ༌། །དེ་ཉིད་ཀྱི་དུས་སུ་མ་དང་འདྲ་བའི་རང་གི་སེམས་རྟོགས་ན་བུ་དང་འདྲ་བའི་
སངས་རྒྱས་འབྱུང་སྙམ་པའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་ཙ་ན་ཐག་མི་རིང་བ་ཞིག་ན། མེ་
ཏོག་པུཎྜ་རཱི་ཀའི་ལྗོངས་ན་ཤ་བ་ཁྱིས་དེད་བྱུང་བ་མཐོང་ངོ༌། །དེ་ཉིད་ཀྱི་དུས་སུ་ཉོན་མོངས་པ་ཤ་བ་དང་
འདྲ་བ་ལ་གཉེན་པོ་ཁྱི་དང་འདྲ་བ་ཕྱིར་འཇུག་དགོས་བྱ་བའི་བརྡ་རུ་གོ་བ་སྐྱེས་སོ། །ཡང་དེ་ཉིད་ནས་ཕྱིན་
ཙ་ན་ཐག་མི་རིང་བ་ཞིག་ན། རིན་པོ་ཆེའི་ཤིང་ལྗོན་པ་ཅིག་གི་ཙ་ན་མ་ཧེ་བཟའ་མི་ཟ་སྐོམ་མི་འཐུང་བ་
ཅིག་མཐོང་ངོ་། །དེ་ཉིད་ཀྱི་དུས་སུ་བླ་ན་མེད་པའི་བྱང་ཆུབ་སྒྲུབ་པ་ལ། ཟས་དང་སྐོམ་གྱི་ཕྱིར་མི་འབྲང་བ་
ཅིག་དགོས་པའི་བརྡ་རུ་གོ་བ་སྐྱེས་སོ། །ཡང་དེ་ནས་ཕྱིན་ཙ་ན་ཐག་མི་རིང་བ་ཞིག་ན། མེ་ཏོག་པདྨ་ཡོད་
པའི་ལྗོངས་ཤིག་ན་རྟ་ཁྲ་བོ་ཅིག་སྐད་འདོན་ཅིང་འདུག་པ་མཐོང་ངོ༌། །དེ་ཉིད་ཀྱི་དུས་སུ་ད་ལྟར་གྱི་སྣང་
བ་ཁྲ་བོ་ཇི་ལྟར་འདུག་པ་འདི་རྣམས་དང་། སྒྲ་སྐད་ཇི་ལྟར་གྲག་ཀྱང་རང་གི་སེམས་ཉིད་འདི་ལས་མ་
འདས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །ཡང་དེ་ནས་ཕྱིན་ཙ་ན་ཐག་མི་རིང་བ་ཞིག་ན། རྫིང་
བུ་མེ་ཏོག་སྣ་ཚོགས་ཀྱིས་གང་བ་ཆུ་དལ་གྱིས་འབབ་པ་ཅིག་གི་ཙ་ན་རྔ་མོ་ཅིག་ཟས་སུ་མེ་ཏོག་ཟ་བ་
ཅིག་མཐོང་ངོ༌། །དེ་ཉིད་ཀྱི་དུས་སུ་རྣལ་འབྱོར་པའི་ཤེས་པ་འདི་གསལ་ཞིང་དྭངས་ལ། རྟོག་པ་མེད་
པར་ཉམས་སུ་ལེན་དགོས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་
རིང་བ་ཞིག་ན། རིན་པོ་ཆེན་ཀུན་ཏུ་འབར་བའི་ས་ཕྱོགས་ན། བྱ་རྒོད་གསུམ་གཅིག་ནི་གཤོག་པ་ཐང་ཆོད་
པར་བརྐྱང་། གཅིག་ནི་གཤོག་པ་བསྐུམ། གཅིག་ནི་གཤོག་པ་གཡོབ་པ་མཐོང་ངོ༌། །དེ་ཉིད་ཀྱི་དུས་སུ་
དང་པོ་ལྟ་བས་ཐག་ཆོད་པ། བར་དུ་སྒོམ་པས་ཉམས་སུ་མྱོང་བ། ཐ་མ་ཤེས་པ་རྩལ་འབྱོངས་པ་ཅིག་
དགོས་པར་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་(༥༩ན)ཡང་ཕྱིན་ཙ་ན་ཐག་མི་རིང་བ་ཞིག་
ན། རིན་པོ་ཆེ་བཻ་ཌཱུརྱའི་ལྗོངས་ན། ཆུ་ཡན་ལག་བརྒྱད་དང་ལྡན་པའི་མཚོ་མེ་ཏོག་པདྨས་གང་བ་ཅིག་གི་
ནང་ན། སེང་གེ་དཀར་མོ་ཅིག་རེས་འགའ་ནམ་མཁའི་མཐོངས་སུ་འགྲོ །རེས་འགའ་རྒྱ་མཚོའི་གཏིང་
- 1 14 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ནས་འགྲོ། རེས་འགའ་བེ་ཌཱརྱའི་ས་ཕྱོགས་སུ་འགྲེ་ལྡོག་བྱེད། རེས་འགའ་སྐད་ཀྱི་སྒྲ་བསྒྲགས་པ་
གཞི་ཐམས་ཅད་འགུལ་ཞིང་ཟིལ་གྱིས་གནོན་པ་མཐོང་ངོ༌། །དེ་ཉིད་ཀྱི་དུས་སུ་མི་མཐུན་པའི་ཕྱོགས་
རྐྱེན་དྲག་ཞན་ཐམས་ཅད་གཅོད་ཅིང་། ཉོན་མོངས་པ་ཐམས་ཅད་ཟིལ་གྱིས་མནན་ནས་གང་ལ་ཡང་
ཉམ་ང་མེད་པ་ཅིག་དགོས་པ་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་
རིང་བ་ཞིག་ན། རིན་པོ་ཆེ་ཤེལ་གྱི་བྲག་ལ་བྱི་ལ་གྲྭ་པ་ཅིག་སྤྱོད་ལམ་ཞི་དེས་ཀྱིས་གནས་པ་མཐོང་
ངོ་། །དེ་ཉིད་ཀྱི་དུས་སུ་བྱང་ཆུབ་སེམས་དཔའི་སྤྱོད་པས་མི་དགེ་བའི་རྣམ་རྟོག་བསྡམས་ནས། ཞི་དེས་
ཀྱི་ཚུལ་དུ་གནས་དགོས་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན།
དཔག་བསམ་གྱི་ཤིང་གི་རྩ་བ་ན་ཕག་རྒོད་ཅིག་ཟས་ལ་གཙང་རྟོག་མེད་པར་ཟ་བ་མཐོང་ངོ༌། །དེ་ཉིད་
ཀྱི་དུས་སུ་རྣལ་འབྱོར་པ་ལ་གཙང་བ་དང་མི་གཙང་བའི་རྟོག་པ་ལས་གྲོལ་བས་གང་ལ་ཡང་ཞེན་པ་མེད་
པ་ཅིག་དགོས་པ་འདུག་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན།
རིན་པོ་ཆེ་བྱི་རུ་ཡོད་པའི་ཐང་ཅིག་ལ་ཉ་ཆེན་པོ་ཅིག་ཤི་ནས་རུལ་བ་མྱགས་པ། མནམ་པ་དྲི་མི་ཞིམ་པ་
སྐྱུག་བྲོ་བ་ཅིག་འདུག་པ་མཐོང་ངོ༌། །དེ་ཉིད་ཀྱི་དུས་སུ་འཁོར་བའི་སྡུག་བསྔལ་ལ་ཉ་རུལ་དང་འདྲ་བར
སྐྱུག་བྲོ་བའི་འདུ་ཤེས་བསྐྱེད་དགོས་སྙམ་པའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐོག་མི་
རིང་བ་ཞིག་ན། རིན་པོ་ཆེ་ཤེལ་གྱི་ཕུག་མུ་ཏིག་དམར་པོའི་ཕྲ་བཏབ་པ་ཅིག་གི་ནང་ན། དགེ་སློང་དུར་
སྒྲིག་གི་ཆོས་གོས་གྱོན་པ་ཅིག་བསམ་གཏན་ལ་སྙོམས་པར་བཞུགས་པ་མཐོང་ངོ༌། །དེ་ཉིད་ཀྱི་དུས་སུ་
གས་པའི་བྱང་ཆུབ་ཐོབ་པར་བྱེད་པ་ལ་གཞི་བསླབ་པ་གསུམ་ལ་བསླབས་ནས། ཚུལ་ཁྲིམས་རྣམ་
པར་དག་པ་བསྲུང་དགོས་བྱ་བའི་བརྡ་རུ་གོ་བ་སྐྱེས་སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན།
རིན་པོ་ ཆེ་སྣ་ཚོགས་ཀྱི་གླིང་ན། (༦:བ) རིན་ པོ་ཆེ་དཔག་བསམ་གྱི་ཤིང་ལྗོན་པ་ཅིག་ལ་དགོས་
འདོད་ཐམས་ཅད་བསམས་ པ་ ཙམ་གྱིས་འབྱུང་བ་མཐོང་ངོ༌། །དེ་ཉིད་ཀྱི་དུས་སུ་ནང་དུ་སེམས་ཀྱི་སྒོ་
འདོགས་ཆོད་ནས། རང་གི་ སེར།ས་ཉིད་ ཀྱི་དོན་རྟོགས་ན། དགོས་འདོད་ཡོན་ཏན་སྣ་ཚོགས་འབྱུང་བྱ་
ངའི་བརྡ་རུ་གོ་བ་སྐྱེས་ སོ། །དེ་ནས་ཡང་ཕྱིན་ཙ་ན་ཐག་མི་རིང་བ་ཞིག་ན། རིན་པོ་ཆེ་བཻ་ཌཱུརྱའི་ཐང་
རྫོགས་
- Y 15 -



མ་ཎི་བཀའ་འབུམ།
ལྷའི་མེ་ཏོག་སྣ་ཚོགས་ཀྱིས་གང་བ་ཅིག་ལ་རིན་པོ་ཆེ་གསེར་ཞུན་མའི་རི་གསུམ་མཐོང་ངོ་། །དེ་ཉིད་ཀྱི་
དུས་སུ་སྐུ་གསུམ་འདུ་བྲལ་མེད་པར་རང་ལ་གནས་པའི་བརྡ་རུ་གོ་བ་སྐྱེས་སོ། །དེ་ལྟར་བྱང་ཆུབ་སེམས་
དཔའ་འཕགས་པ་སྤྱན་རས་གཟིགས་དབང་ཕྱུག་གིས་རྣམ་པར་འཕྲུལ་པའི་བརྡ་དེ་རྣམས་བསྟན་པ་
དང་། ཚོང་དཔོན་གྱི་བུ་ནོར་བཟངས་ཀྱིས་བརྡའི་དོན་དང་རྟོགས་པ་ཁོང་དུ་ཆུད་ནས། མི་སྐྱེ་བའི་ཆོས་
ལ་བཟོད་པ་ཐོབ་པར་གྱུར་ཏོ། །དེ་ནས་ཚོང་དཔོན་གྱི་བུ་ནོར་བཟངས་ཤིན་ཏུ་ངོ་མཚར་བར་གྱུར་ནས།
འཕགས་པ་སྤྱན་རས་གཟིགས་དབང་ཕྱུག་ག་ལ་བ་དེར་སོང་སྟེ་ཕྱིན་ནས། འཕགས་པའི་ཞབས་ལ་ཕྱག་
བཙལ་ཏེ་བདག་གིས་དོན་ཆེན་པོ་གྲུབ་བོ་རྙེད་ལེགས་པར་རྙེད་དོ་ཞེས་གསོལ་ཏོ། །བྱང་ཆུབ་སེམས་
དཔའ་འཕགས་པ་སྤྱན་རས་གཟིགས་དབང་ཕྱུག་ཀྱང་སེམས་ཅན་ཡོངས
ཟིགས་དབང་ཕྱུག་ཀྱང་སེམས་ཅན་ཡོངས་སུ་བསྐྱང་བའི་ཕྱིར་དེ་ནས་མི་
སྣང་བར་གྱུར་ཏོ། །ཚོང་དཔོན་གྱི་བུ་ནོར་བཟངས་ལ་བརྡ་བཀྲོལ་བའི་ལེའུ་སྟེ་སོ་དྲུག་པའོ།། །།
ཨོཾ་མ་ཎི་པདྨེ་ཧཱུཾ། ཐུགས་རྗེའི་བདག་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་
ལོ། །ཐུགས་རྗེ་ཆེན་པོའི་བསྟན་པ་འཆར་ཚུལ་བསྟན་པ་ནི། སྔོན་ཡང་དག་པར་རྫོགས་པའི་སངས་རྒྱས་
མྱ་ངན་ལས་འདའ་བར། །བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་གཟིགས་
དབང་ཕྱུག་ལ་བཀའ་སྩལ་པ། ངའི་བསྟན་པའི་གཞུག་མ་ལ་བྱང་ཕྱོགས་ཁ་བ་ཅན་གྱི་རྒྱལ་ཁམས་བྱ་བ།
བྱང་ཆུབ་སེམས་དཔའ་ཁྱོད་ཀྱི་གདུལ་བྱར་འགྱུར་བས་ཡུལ་ཕྱོགས་དེར་ཁྱོད་ཀྱིས་འགྲོ་བའི་དོན་གྱིས་
ཤིག །དེར་སྐྱེས་པའི་སེམས་ཅད་ཐམས་ཅད་ཤིན་ཏུ་དུག་ལྔ་རགས་པས་(༧༠ན)གདུལ་དཀའ་བར་གྱུར་
པས་ཐབས་སྣ་ཚོགས་ཀྱིས་ཐུལ་ཅིག །དེ་སྐད་ལུང་བསྟན་ནས། འཕགས་པ་སྤྱན་རས་གཟིགས་ཀྱིས
བོད་ཡུལ་དུ་གདུལ་བྱ་མི་མེད་པ་ལ་བྱང་ཆུབ་སེམས་དཔའ་སྤྲེའུ་ཧ་ལུ་མཉྫར་སྤྲུལ། །ཇོ་མོ་སྒྲོལ་མས་དྲུག་
སྲིན་མོ་ཅིག་ཏུ་སྤྲུལ། དེ་གཉིས་ལས་བསྐྱེད་ནས་རིགས་རྒྱུད་མིར་གྱུར་ནས་དེ་རྣམས་གདུལ་བྱ་དུས་ལ་
བབ་པར་གཟིགས། བོད་ཕ་སྤྲེའུ་དང་མ་བྲག་སྲིན་མོར་སོང་བས་ཤིན་ཏུ་གདུལ་དཀའ་བར་གྱུར་པས།
དབང་ཆེ་བ་ཅིག་གིས་འདུལ་དགོས་པར་དགོངས་ནས། རྒྱལ་པོ་སྲོང་བཙན་སྒམ་པོར་སྤྲུལ། ཇོ་མོ་ཁྲོ་
གཉེར་ཅན་གྱི་སྤྲུལ་པ་བལ་མོ་བཟའ་ཁྲི་བཙུན་དང་། ཇོ་མོ་སྒྲོལ་མའི་སྤྲུལ་པ་རྒྱ་མོ་བཟའ་ཀོང་ཇོ་ཁབ་དུ་
བཞེས། འཕགས་པ་འཇམ་དཔལ་གྱི་སྤྲུལ་པ་ཐོན་མི་སམྦྷོ་ཊས། རྒྱ་གར་ནས་ཡི་གེ་བསླབས་ནས་བོད་
- 116 -



ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་མོ།
ཡིག་ཏུ་བསྒྱུར། ལྷ་ས་འཕྲུལ་སྣང་དང་། ར་མོ་ཆེ་ལ་སོགས་པ་གཙུག་ལག་ཁང་བརྒྱ་རྩ་བརྒྱད་བཞེངས།
རྒྱ་གར་དང་རྒྱ་ནག་དང་། བལ་པོའི་ཡུལ་གྱི་མཁས་པ་པཎྜི་ཏ་རྣམས་སྤྱན་དྲངས། ཡང་དག་པར་རྫོགས་
པའི་སངས་རྒྱས་ཀྱི་ཚབ། ལྷ་ཤཱཀྱ་མུ་ནེ་གཉིས་རྒྱ་ནག་དང་བལ་པོ་ནས་སྤྱན་དྲངས། ཐོན་མི་སམྦྷོ་ཊས་ལོ་
ཙྪ་བའི་མཆན་བུ་འགའ་ཡང་བསླབས་ནས། དམ་པའི་ཆོས་བཀའ་པོ་ཏི་གླེགས་བམ་མང་པོ་ཡང་བསྒྱུར།
ཁྱད་པར་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་ཀྱི་མདོ་རྒྱུད་ཉི་ཤུ་རྩ་གཅིག་བསྒྱུར། རྒྱལ་པོའི་
ཡབ་དང་ཡུམ་དང་། ཇོ་མོ་དང༌། སྲས་པོ་དང་། སྲས་མོ་དང༌། འབངས་དང་། ནང་བློན་དང་། བར་བློན་
དང༌། ཕྱི་བློན་དང༌། ཕྱི་འཁོར་དང་ནང་འཁོར་ལ་སོགས་པ་ལ་ཡང་། རང་རང་གི་བློའི་རིམ་པ་དང་
དང་སྦྱར་ནས། ཐུགས་རྗེ་ཆེན་པོའི་གདམས་པ་བཤད། འཁོར་རྣམས་ཀྱང་འཁོར་བ་ལས་ཕྱིར་མི་ལྡོག་
པའི་སྲིད་པ་ཐ་མ་པའི་བྱང་ཆུབ་སེམས་དཔར་གྱུར་ཏོ། །དེ་ནས་རྒྱལ་པོས་དུས་ཕྱི་མའི་འགྲོ་དོན་ལ་
དགོངས་ཏེ། ཐུགས་རྗེ་ཆེན་པོའི་སྒྲུབ་སྐོར་དང་། ཞལ་གདམས་མང་དུ་གསུངས་ནས། (༧༠བ) ལོ་ཙྪ་
བ་ཐོན་མི་སམྦྷོ་ཊ་མི་བརྗེད་པའི་གཟུངས་མངའ་བ་དེས། སྤྲུལ་པའི་རྒྱལ་པོས་ཅི་གསུངས་པ་ཡི་གེར་
བྲིས་སོ། །རྒྱལ་པོ་ལ་མངོན་པར་ཤེས་པ་མངའ་བས་ལོ་ཙཱ་བ་རྣམས་ལ་བཀའ་ཆེམས་བཏང་ནས་ངས་
བཤད་པའི་ཆོས་འདི་རྣམས་དཔེ་གཉིས་སུ་གྱིས་ལ། གཅིག་ཆུ་དར་སྔོན་པོ་ལ་གསེར་དངུལ་གྱིས་བྲིས་
ལ་ཁྲ་འབྲུག་དཀོར་མཛོད་དུ། རྒྱལ་པོའི་བླ་གཏེར་དུ་སྦོས། གཅིག་རྒྱ་ཤོག་ལ་ཤོག་དྲིལ་དུ་བྲིས་ལ། ཐུགས་
རྗེ་ཆེན་པོའི་ལྷ་ཁང་གི་རྟ་མགྲིན་གྱི་ཞབས་འོག་ཏུ་སྦོས། གསང་སྔགས་ཀྱི་སྒྲུབ་པ་ཐོབ་པའི་གང་ཟག་
ཅིག་གིས་རྙེད་ནས། རང་གི་གདུལ་བྱའི་ཆོས་སུ་འགྱུར་རོ། །དེས་དེ་དང་ལས་འབྲེལ་ཡོད་པའི་སྐྱེས་བུ་སྐྱེ་
བ་མང་པོར་ལས་འཕྲོ་སྦྱངས་པ། སྒྲུབ་པ་ལ་བརྩོན་པ་བྱང་ཆུབ་ཀྱི་སེམས་འབྱང་བ་ཅིག་ལས་དང་སྐལ་
བར་ལྡན་པ་ཡིན་གྱིས། དེ་ལ་ཤོག་དྲིལ་གཏོར་ཅིག །དེས་ཉི་མ་ལྷོ་ཕྱོགས་ནས་ནུབ་དང་བྱང་དུ་རྒྱས་
པར་འགྱུར་རོ། །དུས་དེ་ཙམ་ན་གསུང་ཡི་གེ་དྲུག་པ་རང་བྱུང་དུ་འཆར་བ་འོང་། སྐུ་རང་བྱུང་དུ་འཆར་བ་
འོང་། ཐུགས་རང་བྱུང་དུ་འཆར་བ་འོང་
། བྱང་ཆུབ་སེམས་དཔའ་ས་ལ་གནས་པ་འགའ་ཞིག་འབྱུང་། ཐུགས་
རྗེ་ཆེན་པོའི་བསྟན་པ་ཅུང་ཟད་ཅིག་འབྱུང་། དེའི་དུས་སུ་བྱིན་རླབས་ཐུགས་རྗེ་ཆེན་པོ་ཆེ་བས་སྒྲུབས་ཤིག །
ཐུགས་རྗེ་ཆེན་པོའི་བསྟན་པ་ལ་ཁོད་ལ་ཆོས་ཤོད་ཅིག །བྱང་ཆུབ་ཀྱི་སེམས་སྦྱོངས་ཤིག །འགྲོ་བ་ཐམས་
- 117 -



མ་ཎི་བཀའ་འབུམ།
ཅད་ཕན་སེམས་ཀྱིས་སྐྱོངས་ཤིག །དེའི་དུས་སུ་སངས་རྒྱས་ཤཱཀྱ་ཐུབ་པའི་བསྟན་པ་མར་འགྲིབ་ཏུ་སོང་
བས་གཞུང་གི་ཆོས་ལ་ཉན་བཤད་མི་བྱེད་པར་མན་ངག་གི་བྲུལ་ཆོས་ལ་གཙིགས་སུ་བྱེད། ཆོས་ལ་
གསར་འགྲོགས་ཆེ་བས་དེར་སྐྱེན། སྒྲུབ་པ་ཉམས་སུ་ལེན་མི་ནུས་པས་ནུབ་སྐྱེན། ཆོས་ཀྱི་ཁ་ཟིན་ཆ་ལ་
སྒྲོ་སྐུར་འདེབས། སྟོན་པ་རྣམས་ཀྱི་སྙིང་དུ་བདུད་ཞུགས་ནས་གཅིག་ལ་གཅིག་སྨོད། གཅིག་ལ་གཅིག་
རྩོད། སྔགས་པ་རྣམས་ཀྱི་སྙིང་དུ་དམ་སྲི་ཞུགས་ནས་གཅིག་ལ་གཅིག་མཐུ་རྒྱས་བྱེད། སྐྱེས་པ་རྣམས་
ཀྱི་སྙིང་དུ་འགོང་པོ་ཞུགས་ནས་དམེ་བྱེད་འཁྲུག་པ་བྱེད། བུད་མེད་རྣམས་ཀྱི་སྙིང་དུ་འདྲེ་མོ་ཞུགས་ནས་
(༧༡ན)བཟའ་འཐབ་བྱེད་རང་སྲོག་གཅོད། བྱིས་པ་རྣམས་ཀྱི་སྙིང་དུ་ཐེ་བྲང་ཞུགས་ནས་སྤྱོད་ལོག་བྱེད།
ལྷ་ཀླུ་གཉེན་པོ་འཁྲུགས་ནས་ཆར་ཆུ་དུས་སུ་མི་འོང་། སྐབས་སྐབས་སུ་མུ་གེ་འོང་། མི་རྣམས་བསོད་
ནམས་མར་འགྲིབ་པའི་དུས་ཅིག་འོང་བས། དུས་དེ་ཙ་ན་བདེ་སྐྱིད་འཛོམ་པར་འདོད་ན། ཐུགས་རྗེ་ཆེན་
པོ་སྤྱན་རས་གཟིགས་ལ་གསོལ་བ་ཐོབ་ཅིག །སྙིང་པོ་ཡི་གེ་དྲུག་པ། ཨོཾ་མ་ཎི་ པདྨེ་ཧཱུྃ། ཞེས་ པ་འདཾ་
ཟློས་ཤིག་ཚེ་འདིའི་བདེ་སྐྱིད་དང་དགོས་འདོད་ཐམས་ཅད་འདི་ལས་འབྱུང་བས། རིན་པོ་ཆེ་ལ་གསོལ་
བ་ཐེབས་པ་དང་འདྲའོ། །ཕྱི་མ་ལ་སྒྲིབ་པ་བྱུང་ནས་བྱུང་ཆུབ་ཐོབ་པར་གདོན་མི་ཟའོ། །འདི་ལ་ཐེ་ཚོམ་
དང་ཡིད་གཉིས་མ་བྱེད་ཅིག །ཐུགས་རྗེ་ཆེན་པོ་སྒོམས་ཤིག །སྒྲུབས་ཤིག །སྟོན་ཅིག །ཤོད་ཅིག །དར་
ཞིང་རྒྱས་པར་གྱིས་ཤིག །སངས་རྒྱས་ཀྱི་རྟེན་བཙུགས་པ་ཡིན་ནོ། །ཆོས་ཀྱི་གཞུང་བཙུགས་པ་ཡིན་ནོ། །
དགེ་འདུན་གྱི་ཆེ་བ་བཙུགས་པ་ཡིན་པས། སྐལ་ལྡན་ཅིག་དང་འདི་ཕྲད་ནས། ཐུགས་རྗེ་ཆེན་པོའི་བསྟན་
པ་ཚུགས་ཞེས་སྤྲུལ་པའི་རྒྱལ་པོས་ཞལ་ཆེམས་སུ་བཞག་གོ །ལོ་ཙཱ་བ་ཐོན་མི་སམྦྷོ་ཊ་དང༌། ལྷ་ལུང་རྡོ་
རྗེ་དཔལ་གྱི་ལོ་རྒྱུས་ཀྱི་ཤོག་དྲིལ་ཞལ་གདམས་དང་བཅས་པ་འདི་དང༌། སྒྲུབ་ཐབས་ཀྱི་ཞལ་གདམས་
ཤོག་དྲིལ་དང་བཅས་པ་འདི་དང་། སྒྲུབ་ཐབས་བཤད་འབུམ་གྱི་ཤོག་དྲིལ་གཅིག །ཞལ་གདམས་ཀྱི་
ཤོག་དྲིལ་གཅིག་སྟེ་ཆོས་སྐོར་གྱི་ཤོག་དྲིལ་བཞི། མི་ཆོས་ཀྱི་ཤོག་དྲིལ་ཞལ་གདམས་དང་བཅས་པ་གཅིག་སྟེ།
ཤོག་དྲིལ་ལྔ་གཏེར་དཔེར་བྱས་ནས་བསེ་སྒྲོམ་དང་། ཤིང་སྒྲོམ་དུ་བཅུག་ནས་སྦས་སོ། །ལས་དང་སྐལ་
བར་ལྡན་པ་ཅིག་དང་ཕྲད་པར་ཤོག །ཐུགས་རྗེ་ཆེན་པོའི་བསྟན་པ་དར་ཞིང་རྒྱས་པར་ཤོག །སངས་རྒྱས་
སྟོང་རྩའི་ཞལ་གདམས་ཞེས་བྱ་བ་ལོ་རྒྱུས་ཆེན་མོ་རྫོགས་སོ།། །།
- 118 -



འཕགས་པ་ཟ་མ་ཏོག་བཀོད་པ་ཐེག་པ་ཆེན་པོའི་མདོ།
བམ་པོ་དང་པོ།
རྒྱ་གར་སྐད་དུ། ཨཱརྱ་ཀ་རཎྜ་བྱུ་ཧ་ན་མ་མ་ཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་ཟ་མ་ཏོག་
བཀོད་པ་ཞེས་བྱ་བ་ཐེག་པ་ཆེན་པོའི་མདོ། བམ་པོ་དང་པོ། འདི་སྐད་བདག་གིས་ཐོས་པ་དུས་གཅིག་ན།
བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་པ་ལ་ཟས་སྦྱིན་པའི་ཀུན་དགའ་ར་བ་ན་
དགེ་སློང་བརྒྱ་ཕྲག་ཕྱེད་དང་བཅུ་གསུམ་གྱི་དགེ་སློང་གི་དགེ་འདུན་ཆེན་པོ་དང་། བྱང་ཆུབ་སེམས་དཔའ་
སེམས་དཔའ་ཆེན་པོ་རབ་ཏུ་མང་པོ་རྣམས་དང་ཡང་ཐབས་ཅིག་པ་ལ་འདི་ལྟ་སྟེ། བྱང་ཆུབ་སེམས་དཔའ་
སེམས་དཔའ་ཆེན་པོ་རྡོ་རྗེ་བློ་གྲོས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་མཐོང་བ་
དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེའི་སྡེ་དང་། བྱང་ཆུབ་སེམས་དཔའ་སེམས་དཔའ་
ཆེན་པོ་གསང་སྲེད་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་དང་། བྱང་ཆུབ་
སེམས་དཔའ་སེམས་དཔའ་ཆེན་པོ་ཉི་མའི་སྙིང་པོ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་
བརྩོན་འགྲུས་མི་གཏོང་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རིན་པོ་ཆེ་དང༌།
བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དང་། བྱང་ཆུབ་སེམས་དཔའ་སེམས་དཔའ་
ཆེན་པོ་མཐུ་ཆེན་ཐོབ་དང༌། བྱང་ཆུབ་སེ པའ་སེམས་དཔའ་ཆེན་པོ་སྒྲིབ་པ་ཐམས་ཅད་རྣམ་པར་
སེལ་བ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་དཔའ་བ་དང་། བྱང་ཆུབ་སེམས་དཔའ་
སེམས་དཔའ་ཆེན་པོ་སྨན་གྱི་སྡེ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་དང༌། བྱང་ཆུབ་སེམས་དཔའ་
སེམས་དཔའ་ཆེན་པོ་རྒྱ་མཚོ་མཆིང་རྣམ་བློ་གྲོས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་
སེམས་དཔའ་
- 119 -



མ་ཎི་བཀའ་འབུམ།
འཛིན་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སའི་སྤྱན་མཆོག་(༧༢ན)དང་། བྱང་ཆུབ་སེམས་
དཔའ་སེམས་དཔའ་ཆེན་པོ་དབུགས་ཕྱིན་པའི་ལག་པ་དང་། བྱང་ཆུབ་སེམས་དཔའ་སེམས་དཔའ་ཆེན་
པོ་བྱམས་པ་དང་། དེ་ལྟ་བུ་དག་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་བྱེ་བ་རྣམས་
ཀྱང་ཚོགས་སོ། །གཞན་ཡང་དབང་ཕྱུག་དང་། མཐུ་བོ་ཆེ་ལ་སོགས་པ་ལྷའི་སྡེ་སུམ་ཅུ་རྩ་གཉིས་ཀྱི་ལྷའི་
སྲས་པོ་རྣམས་ཀྱང་ཚོགས་སོ། །གཞན་ཡང་ལྷའི་སྡེ་སུམ་ཅུ་རྩ་གསུམ་གྱི་ལྷའི་བུ་རྣམས་ཚོགས་ཏེ། ལྷའི་
བུ་དབང་ཕྱུག་ཆེན་པོ་དང་། ཉི་མ་དང༌། ཟླ་བ་དང་། རླུང་གི་ལྷ་དང་། ཆུའི་ལྷ་ལ་སོགས་པ་ལྷའི་བུ་དེ་དག་
ཚོགས་པ་དང་ལྷན་ཅིག་ཏུ། བརྒྱ་བྱིན་ལྷའི་དབང་པོ་དང་། ཚངས་པ་མི་མཇེད་ཀྱི་བདག་པོ་དག་ཀྱང་
ཆོགས་སོ། །འཁོར་དེ་ན་ཀླུའི་རྒྱལ་པོ་བརྒྱ་སྟོང་དུ་མ་ཚོགས་པ་རྣམས་འདི་ལྟ་སྟེ། ཀླུའི་རྒྱལ་པོ་ཨུཏྤལ་དང་།
ཀླུའི་རྒྱལ་པོ་ཤིང་ཨེ་ལའི་ལོ་མ་ཅན་དང༌། ཀླུའི་རྒྱལ་པོ་ཟ་ཉན་དང་། ཀླུའི་རྒྱལ་པོ་བ་ལང་གི་བདག་པོ་
དང༌། ཀླུའི་རྒྱལ་པོ་མགོ་བརྒྱ་པ་དང་། ཀླུའི་རྒྱལ་པོ་ཧུ་ལུན་དང་། ཀླུའི་རྒྱལ་པོ་འཇོག་པོ་དང་། ཀླུའི་
རྒྱལ་པོ་གླང་མགོ་དང་། ཀླུའི་རྒྱལ་པོ་རི་དྭགས་མགོ་དང་། ཀླུའི་རྒྱལ་པོ་དགའ་བོ་དང་
། བསྙེན་དགའ་བོ་
དང༌། ཀླུའི་རྒྱལ་པོ་བརྟ་སའི་རིགས་ཀྱི་བུ་དང་། ཀླུའི་རྒྱལ་པོ་མ་དྲོས་པ་དང་། ཀླུའི་རྒྱལ་པོ་རྒྱ་མཚོ་མཆིང་
རྣམ་དང་། དེ་ལྟ་བུ་དག་ལ་སོགས་པ་ཀླུའི་རྒྱལ་པོ་བརྒྱ་སྟོང་དུ་མ་དག་ཀྱང་ཚོགས་སོ། །དྲི་ཟའི་རྒྱལ་པོ་
བརྒྱ་སྟོང་དུ་མ་དག་ཀྱང་ཚོགས་པ་འདི་ལྟ་སྟེ། དྲི་ཟའི་རྒྱལ་པོ་རྔའི་དབྱངས་ཀྱི་རྒྱལ་པོ་དང་། དྲི་ཟའི་རྒྱལ་
པོ་ཡིད་དུ་འོང་བའི་དབྱངས་དང༌། དྲི་ཟའི་རྒྱལ་པོ་ལག་པ་སྟོང་པ་དང་། དྲི་ཟའི་རྒྱལ་པོ་བློ་གྲོས་ཆེན་པོ་དང་།
དྲི་ཟའི་རྒྱལ་པོ་ལུས་སིམ་པར་བྱེད་པ་དང་། དྲི་ཟའི་རྒྱལ་པོ་སིལ་སྙན་སྒྲ་བསྒྲགས་དང་། དྲི་ཟའི་རྒྱལ་པོ་
རྒྱན་གྱིས་བརྒྱན་པ་དང་། དྲི་ཟའི་རྒྱལ་པོ་གཞོན་ནུར་སྣང་བ་དང་། དྲི་ཟའི་རྒྱལ་པོ་ལག་པ་བཟང་པོ་དང་
ལྡན་པ་དང་། དྲི་ཟའི་རྒྱལ་པོ་ཆོས་དགའ་དང་། དེ་ལྟ་བུ་ལ་སོགས་པ་དྲི་ཟའི་རྒྱལ་པོ་བརྒྱ་(༧ ༢བ)སྟོང་
དུ་མ་དག་ཚོགས་སོ། །འཁོར་དེར་མིའམ་ཅི་བརྒྱ་སྟོང་དུ་མ་ཚོགས་པ་འདི་ལྟ་སྟེ། མིའམ་ཅིའི་རྒྱལ་པོ་
བཞིན་བཟངས་དང་། མིའམ་ཅིའི་རྒྱལ་པོ་ཅོད་པན་ཅན་དང་། ང་རྒྱལ་པོ་ས་རིའི་བཞིན་དང༌།
མིའམ་ཅིའི་རྒྱལ་པོ་རབ་ཏུ་དགའ་བྱོས་དང་། མིའམ་ཅིའི་རྒྱལ་པོ་འཁོར་ལོ་བཀོད་པ་དང༌། མིའམ་ཅིའི་
མིའམ་ཅིའི་
- 120 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
རྒྱལ་པོ་མེ་ཏོག་གཏོར་བ་དང་། མིའམ་ཅིའི་རྒྱལ་པོ་ནོར་བུ་དང་། མིའམ་ཅིའི་རྒྱལ་པོ་གསུས་ཤོལ་དང་།
མིའམ་ཅིའི་རྒྱལ་པོ་བརྩོན་འགྲུས་བརྟན་པ་དང་། མིའམ་ཅིའི་རྒྱལ་པོ་ཤིན་ཏུ་འཐད་པ་དང་། མིའམ་ཅིའི་
རྒྱལ་པོ་བཞིན་བརྒྱ་པ་དང་། མིའམ་ཅིའི་རྒྱལ་པོ་ཤིང་རློན་དང་། དེ་ལྟ་བུ་ལ་སོགས་པ་མིའམ་ཅིའི་རྒྱལ་པོ་
བརྒྱ་སྟོང་དུ་མ་དག་ཚོགས་སོ། །ལྷའི་བུ་མོ་བརྒྱ་སྟོང་ཕྲག་དུ་མ་དག་ཚོགས་པ་འདི་ལྟ་སྟེ། ལྷའི་བུ་མོ་ཏིལ་
མཆོག་ཅེས་བྱ་བ་དང༌། ལྷའི་བུ་མོ་ཤིན་ཏུ་བཀོད་པ་ཞེས་བྱ་བ་དང་། ལྷའི་བུ་མོ་གསེར་གྱི་སྐ་རགས་ཞེས་
བྱ་བ་དང་། ལྷའི་བུ་མོ་བརྒྱན་པ་ཞེས་བྱ་བ་དང་། ལྷའི་བུ་མོ་གདོས་འཛིན་ཞེས་བྱ་བ་དང་
། ལྷའི་བུ་མོ་
བདུད་རྩིའི་ཐིགས་པ་ཞེས་བྱ་བ་དང་། ལྷའི་བུ་མོ་ལུས་ཡོངས་སུ་མཛེས་པ་ཞེས་བྱ་བ་དང་། ལྷའི་བུ་མོ་ནོར་
བུའི་འོད་ཅེས་བྱ་བ་དང་། ལྷའི་བུ་མོ་གཙུག་ཕུད་ཅན་ཞེས་བྱ་བ་དང༌། ལྷའི་བུ་མོ་ལྷའི་བཞིན་སྟོན་པ་ཞེས་
བྱ་བ་དང་། ལྷའི་བུ་མོ་སིལ་སྙན་ལྔ་མངོན་པ་ཞེས་བྱ་བ་དང་། ལྷའི་བུ་མོ་དགའ་བར་བྱེད་པ་ཞེས་བྱ་བ་
དང་། ལྷའི་བུ་མོ་གསེར་གྱི་ཕྲེང་བ་ཞེས་བྱ་བ་དང༌། ལྷའི་བུ་མོ་མེ་ཏོག་ཨུཏྤལ་སྔོན་པོ་ཞེས་བྱ་བ་དང་། ལྷའི་
བུ་མོ་ཤིན་ཏུ་རོལ་པ་ཞེས་བྱ་བ་དང༌། ལྷའི་བུ་མོ་མ་ལུས་འབྱུང་གནས་ཞེས་བྱ་བ་དང༌། ལྷའི་བུ་མོ་ཤིན་
ཏུ་བཀོད་པའི་བློ་གྲོས་ཞེས་བྱ་བ་དང་། ལྷའི་བུ་མོ་དཔུང་རྒྱན་འཛིན་པ་ཞེས་བྱ་བ་དང་། ལྷའི་བུ་མོ་སྦྱིན་
པ་སྦྱིན་བྱེད་ཅེས་བྱ་བ་དང་། ལྷའི་བུ་མོ་ཟླ་བ་ཅན་དང་། དེ་ལྟ་བུ་ལ་སོགས་པ་ལྷའི་བུ་མོ་བརྒྱ་ཕྲག་དུ་མ་
དག་ཚོགས་སོ། །ཀླུའི་བུ་མོ་བརྒྱ་ཕྲག་དུ་མ་དག་ཀྱང་ཚོགས་པ་འདི་(༧༣ན)ལྟ་སྟེ། ཀླུའི་བུ་མོ་རྒྱན་འཛིན་
ཞེས་བྱ་བ་དང་། ཀླུའི་བུ་མོ་པུ་ལིན་ད་ཞེས་བྱ་བ་དང་། ཀླུའི་བུ་མོ་རལ་པ་གསུམ་པ་ཞེས་བྱ་བ་དང་།
ཀླུའི་བུ་མོ་ས་རིའི་བཞིན་ཞེས་བྱ་བ་དང་། ཀླུའི་བུ་མོ་རྒྱལ་བའི་དཔལ་ཞེས་བྱ་བ་དང༌། ཀླུའི་བུ་མོ་གློག་
གི་མིག་ཅེས་བྱ་བ་དང་། ཀླུའི་བུ་མོ་གློག་གི་འོད་ཅེས་བྱ་བ་དང༌། ཀླུའི་བུ་མོ་ས་རི་ཞེས་བྱ་བ་དང༌། ཀླུའི་
བུ་མོ་གཡོག་བརྒྱ་པ་ཞེས་བྱ་བ་དང་། ཀླུའི་བུ་མོ་སྨན་ཆེན་པོ་ཞེས་བྱ་བ་དང་། ཀླུའི་བུ་མོ་ཐིགས་པ་ཞེས་
བྱ་བ་དང༌། ཀླུའི་བུ་མོ་མགོ་གཅིག་མ་ཞེས་བྱ་བ་དང༌། ཀླུའི་བུ་མོ་བཞོན་པ་བརྒྱ་པ་ཞེས་བྱ་བ་དང༌།
ཀླུའི་བུ་མོ་ཟ་བྱེད་ཅེས་བྱ་བ་དང་། ཀླུའི་བུ་མོ་མ་ལས་འོངས་ཞེས་བྱ་བ་དང་། ཀླུའི་བུ་མོ་ཤིན་ཏུ་བརྒྱན་
པ་མ་ཞེས་བྱ་བ་དང་། ཀླུའི་བུ་མོ་ཐིག་ལེ་ཞེས་བྱ་བ་དང་། ཀླུའི་བུ་མོ་སྤྲིན་དཀར་མོ་ཞེས་བྱ་བ་དང་། ཀླུའི་
- 121 -



མ་ཎི་བཀའ་འབུམ།
བུ་མོ་དེ་བཞིན་དུ་ཆགས་པ་ཞེས་བྱ་བ་དང་། ཀླུའི་བུ་མོ་གཏོང་ལྡན་མ་ཞེས་བྱ་བ་དང༌། ཀླུའི་བུ་མོ་འཁོར་
མི་ཕྱེད་པ་ཞེས་བྱ་བ་དང༌། ཀླུའི་བུ་མོ་པུ་ལིན་ད་ཞེས་བྱ་བ་དང་
། ཀླུའི་བུ་མོ་རྒྱ་མཚོ་མཆིང་རྣམ་མངལ་ཞེས་
བྱ་བ་དང་། ཀླུའི་བུ་མོ་གདུགས་ཀྱི་བཞིན་ཞེས་བྱ་བ་དང་། ཀླུའི་བུ་མོ་ཆོས་ལ་དགའ་བ་ཞེས་བྱ་བ་དང་།
ཀླུའི་བུ་མོ་བདེ་བྱེད་ཅེས་བྱ་བ་དང༌། ཀླུའི་བུ་མོ་བརྩོན་འགྲུས་ཞེས་བྱ་བ་དང་། ཀླུའི་བུ་མོ་རྒྱ་མཚོ་མཆིང་
རྣམ་ལྟར་ཟབ་པ་ཞེས་བྱ་བ་དང་། ཀླུའི་བུ་མོ་རི་རབ་ལྷུན་པོའི་དཔལ་ཞེས་བྱ་བ་དང༌། དེ་ལྟ་བུ་ལ་སོགས་
ཏེ་ཀླུའི་བུ་མོ་བརྒྱ་སྟོང་དུ་མ་དག་ཚོགས་སོ། །དྲི་ཟའི་བུ་མོ་བརྒྱ་སྟོང་དུ་མ་དག་ཀྱང་ཚོགས་པ་འདི་ལྟ་སྟེ།
དྲི་ཟའི་བུ་མོ་དགའ་བའི་བཞིན་ཞེས་བྱ་བ་དང་། དྲི་ཟའི་བུ་མོ་དགའ་བའི་སྦྱིན་བྱེད་ཅེས་བྱ་བ་དང་། དྲི་ཟའི་
བུ་མོ་མི་སྟོན་པ་ཞེས་བྱ་བ་དང་། དྲི་ཟའི་བུ་མོ་རྡོ་རྗེའི་དཔལ་ཞེས་བྱ་བ་དང༌། དྲི་ཟའི་བུ་མོ་རྡོ་རྗེའི་ཕྲེང་
བ་ཞེས་བྱ་བ་དང་། དྲི་ཟའི་བུ་མོ་ཕྲེང་བ་བཟང་པོ་ཅན་ཞེས་བྱ་བ་དང་། དྲི་ཟའི་བུ་མོ་ནགས་ཚལ་བདག་
མོ་ཞེས་བྱ་བ་དང་། དྲི་ཟའི་བུ་མོ་མེ་ཏོག་(༧༣བ)བརྒྱ་པ་ཞེས་བྱ་བ་དང་། དྲི་ཟའི་བུ་མོ་མེ་ཏོག་འབུས་
པ་ཞེས་བྱ་བ་དང་། དྲི་ཟའི་བུ་མོ་རིན་པོ་ཆེའི་ཕྲེང་བ་ཞེས་བྱ་བ་དང་། དྲི་ཟའི་བུ་མོ་དུས་པའི་མེ་ཏོག་ཅེས་
བྱ་བ་དང་། དྲི་ཟའི་བུ་མོ་མངལ་བཟང་མོ་ཞེས་བྱ་བ་དང༌། དྲི་ཟའི་བུ་མོ་རྒྱལ་པོའི་དཔལ་ཞེས་བྱ་བ་དང་།
དྲི་ཟའི་བུ་མོ་རྔ་ཞེས་བྱ་བ་དང་། དྲི་ཟའི་བུ་མོ་ཕྲེང་བ་བཟང་མོ་ཞེས་བྱ་བ་དང༌། དྲི་ཟའི་བུ་མོ་རྒྱན་གྱིས་
བརྒྱན་ཞེས་བྱ་བ་དང༌། དྲི་ཟའི་བུ་མོ་མངོན་པར་བཏུད་པ་ཞེས་བྱ་བ་དང༌། དྲི་ཟའི་བུ་མོ་ཆོས་འདོད་ཅེས་
བྱ་བ་དང༌། དྲི་ཟའི་བུ་མོ་ཆོས་སྦྱིན་ཞེས་བྱ་བ་དང་། དྲི་ཟའི་བུ་མོ་མེ་ཏོག་ཨུ་དུམྦྷ་རའི་ལྟོ་བ་ཞེས་བྱ་བ་
དང་། དྲི་ཟའི་བུ་མོ་རྣམ་པ་བརྒྱ་པ་ཞེས་བྱ་བ་དང༌། དྲི་ཟའི་བུ་མོ་མེ་ཏོག་པདྨའི་དཔལ་ཞེས་བྱ་བ་དང་།
དྲི་ཟའི་བུ་མོ་མེ་ཏོག་པདྨའི་མིག་ཅེས་བྱ་བ་དང་། དྲི་ཟའི་བུ་མོ་ལུས་ཡོངས་སུ་མཛེས་པ་ཞེས་བྱ་བ་དང༌།
དྲི་ཟའི་བུ་མོ་ཆ་བོས་དབང་པོ་བཞིན་དུ་འགྲོ་བ་ཞེས་བྱ་བ་དང༌། དྲི་ཟའི་བུ་མོས་སྦྱིན་ཞེས་བྱ་བ་དང་། དྲི་
ཟའི་བུ་མོ་འབྲས་བུ་སྦྱིན་ཞེས་བྱ་བ་དང་། དྲི་ཟའི་བུ་མོ་སེང་གེའི་འགྲོས་ཞེས་བྱ་བ་དང་། དྲི་ཟའི་བུ་མོ་
མེ་ཏོག་ཀུ་མུད་ཞེས་བྱ་བ་དང༌། དྲི་ཟའི་བུ་མོ་ཡིད་དགའ་ཞེས་བྱ་བ་དང་། དྲི་ཟའི་བུ་མོ་སྦྱིན་བྱེད་ཅེས་བྱ་བ་
དང་། དྲི་ཟའི་བུ་མོ་ལྷའི་ཚིག་ཅེས་བྱ་བ་དང༌། དྲི་ཟའི་བུ་མོ་བཟོད་དགའ་ཞེས་བྱ་བ་དང༌། དྲི་ཟའི་བུ་མོ་
- 122 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
མྱ་ངན་འདས་དགའ་ཞེས་བྱ་བ་དང་། དྲི་ཟའི་བུ་མོ་རིན་ཆེན་མྱུ་གུ་ཞེས་བྱ་བ་དང་། དྲི་ཟའི་བུ་མོ་དབང་པོའི་
དཔའ་ཞེས་བྱ་བ་དང་། དྲི་ཟའི་བུ་མོ་སྐྱེ་དགུའི་བདག་མོའི་གནས་ཞེས་བྱ་བ་དང༌། དྲི་ཟའི་བུ་མོ་རི་དྭགས་
ཀྱི་རྒྱལ་པོ་ཅན་ཞེས་བྱ་བ་དང་། དྲི་ཟའི་བུ་མོ་དཔལ་འདབ་ཅེས་བྱ་བ་དང་། དྲི་ཟའི་བུ་མོ་འབར་བའི་རྩེ་མོ་
ཞེས་བྱ་བ་དང་། དྲི་ཟའི་བུ་མོ་འདོད་ཆགས་ལས་ཡོངས་སུ་གྲོལ་ཞེས་བྱ་བ་དང་། དྲི་ཟའི་བུ་མོ་ཞེ་སྡང་ལས་
ཡོངས་སུ་གྲོལ་ཞེས་བྱ་བ་དང་། དྲི་ཟའི་བུ་མོ་གཏི་མུག་ལས་ཡོངས་སུ་གྲོལ་ཞེས་བྱ་བ་དང་། དྲི་ཟའི་བུ་
( ༧༩༤ ན)མོ་འཁོར་བསྲུངས་མ་ཞེས་བྱ་བ་དང་། དྲི་ཟའི་བུ་མོ་རིན་པོ་ཆེའི་ཁྲིའུ་ཞེས་བྱ་བ་དང་། དྲི་ཟའི་བུ་
མོ་འོང་བ་དང་འགྲོ་བ་ཞེས་བྱ་བ་དང་། དྲི་ཟའི་བུ་མོ་མེའི་འོད་ཅེས་བྱ་བ་དང་། དྲི་ཟའི་བུ་མོ་ཟླ་བའི་
གཟུགས་ཀྱི་འོད་ཅེས་བྱ་བ་དང་། དྲི་ཟའི་བུ་མོ་ཉི་མའི་མིག་ཅེས་བྱ་བ་དང་། དྲི་ཟའི་བུ་མོ་གསེར་ལྟར་སྣང་
བ་ཞེས་བྱ་བ་དང་། དྲི་ཟའི་བུ་མོ་འཁོར་གྱིས་ཡོངས་སུ་བསྐོར་བ་ཞེས་བྱ་བ་དང་། དྲི་ཟའི་བུ་མོ་མཆོག་
དགའ་ཞེས་བྱ་བ་དང་། དྲི་ཟའི་བུ་མོ་དམ་པའི་དཔལ་ཞེས་བྱ་བ་དང་། དེ་ལྟ་བུ་ལ་སོགས་པ་དྲི་ཟའི་བུ་མོ་
བརྒྱ་ཕྲག་དུ་མ་དག་ཚོགས་སོ། །འཁོར་དེར་མིའམ་ཅིའི་བུ་མོ་བརྒྱ་ཕྲག་དུ་མ་དག་ཚོགས་པ་འདི་ལྟ་སྟེ།
མིའམ་ཅིའི་བུ་མོ་ཡིད་ཅེས་བྱ་བ་དང་། མིའམ་ཅིའི་བུ་མོ་ཡིད་ལས་
མིའམ་ཅིའི་བུ་མོ་ཡིད་ལས་བྱུང་བ་ཞེས་བྱ་བ་དང་། མིའམ་ཅིའི་བུ་
མོ་རླུང་གི་ཤུགས་ཞེས་བྱ་བ་དང༌། མིའམ་ཅིའི་བུ་མོ་ཆུའི་ཤུགས་ཞེས་བྱ་བ་དང་། མིའམ་ཅིའི་བུ་མོ་ནམ་
མཁའི་གཟིངས་ཞེས་བྱ་བ་དང་། མིའམ་ཅིའི་བུ་མོ་མགྱོགས་པའི་ཤུགས་ཞེས་བྱ་བ་དང་། མིའམ་ཅིའི་བུ་
མོ་དཔལ་སྦྱིན་པ་ཞེས་བྱ་བ་དང་། མིའམ་ཅིའི་བུ་མོ་མཆེ་བ་བཟང་མོ་ཞེས་བྱ་བ་དང་། མིའམ་ཅིའི་བུ་མོ་མི་
གཡོ་བའི་དཔལ་ཞེས་བྱ་བ་དང་། མིའམ་ཅིའི་བུ་མོ་ཁམས་ལ་དགའ་བ་ཞེས་བྱ་བ་དང་། མིའམ་ཅིའི་བུ་མོ་
འབར་བ་ལ་དགའ་བ་ཞེས་བྱ་བ་དང་
། མིའམ་ཅིའི་བུ་མོ་ཤིན་ཏུ་དཔལ་ཞེས་བྱ་བ་དང་། མིའམ་ཅིའི་བུ་མོ་
རིན་པོ་ཆེ་འབྱུང་གནས་ཞེས་བྱ་བ་དང་། མིའམ་ཅིའི་བུ་མོ་སྤྱན་རས་གཟིགས་ཀྱི་དཔལ་ཞེས་བྱ་བ་དང༌།
མིའམ་ཅིའི་བུ་མོ་སྟོན་ཅན་ཞེས་བྱ་བ་དང་། མིའམ་ཅིའི་བུ་མོ་རྡོ་རྗེ་ཁུ་ཚུར་ཞེས་བྱ་བ་དང་། མིའམ་ཅིའི་
བུ་མོ་སེར་སྐྱ་ཞེས་བྱ་བ་དང་། མིའམ་ཅིའི་བུ་མོ་རྒྱན་རབ་བརྒྱན་པ་ཞེས་བྱ་བ་དང་། མིའམ་ཅིའི་བུ་མོ་
དཔྲལ་བ་དབྱེས་ཆེན་ཞེས་བྱ་བ་དང༌། མིའམ་ཅིའི་བུ་མོ་ངེས་པ་ཡོངས་སུ་བསྟན་པ་ཞེས་བྱ་བ་དང༌།
- 123 -



མ་ཎི་བཀའ་འབུམ།
མིའམ་ཅིའི་བུ་མོ་བློ་གྲོས་ཆེན་མོ་ཞེས་བྱ་བ་དང༌། མིའམ་ཅིའི་བུ་མོ་ནམ་མཁའ་(༧༤ བ)སྲུང་ཞེས་བྱ་བ་
དང་། མིའམ་ཅིའི་བུ་མོ་བཀོད་པ་རྒྱལ་པོའི་དབང་ཞེས་བྱ་བ་དང་། མིའམ་ཅིའི་བུ་མོ་གཙུག་ན་ནོར་བུ་
ཞེས་བྱ་བ་དང༌། མིའམ་ཅིའི་བུ་མོ་ནོར་བུ་འཛིན་ཞེས་བྱ་བ་དང་། མིའམ་ཅིའི་བུ་མོ་ནོར་བུ་འབར་མ་ཞེས་
བྱ་བ་དང་། མིའམ་ཅིའི་བུ་མོ་སྐྱེ་བོ་མཁས་པས་བསྟེན་ཞེས་བྱ་བ་དང་། མིའམ་ཅིའི་བུ་མོ་བདོག་མ་ཞེས་བྱ་
བ་དང༌། མིའམ་ཅིའི་བུ་མོ་ཚེ་སྦྱིན་ཞེས་བྱ་བ་དང་། མིའམ་ཅིའི་བུ་མོ་དེ་བཞིན་གཤེགས་པའི་མཛོད་ཡོངས་
སུ་སྐྱོང་མ་ཞེས་བྱ་བ་དང་། མིའམ་ཅིའི་བུ་མོ་ཆོས་ཀྱི་དབྱིངས་ཡོངས་སུ་སྲུང་བ་ཞེས་བྱ་བ་དང་། མིའམ་
ཅིའི་བུ་མོ་རྐང་པའི་གདུ་བུའི་རྔ་ཞེས་བྱ་བ་དང༌། མིའམ་ཅིའི་བུ་མོ་སྐད་ཅིག་སྒྲོལ་ཞེས་བྱ་བ་དང་། མིའམ་
ཅིའི་བུ་མོ་རྟག་ཏུ་ཆོས་ལེན་པར་འདོད་ཅེས་བྱ་བ་དང་། མིའམ་ཅིའི་བུ་མོ་རྟག་ཏུ་དུས་དུས་སུ་སྟོན་མ་ཞེས་
བྱ་བ་དང་། མིའམ་ཅིའི་བུ་མོ་དབུགས་འབྱིན་ཞེས་བྱ་བ་དང་། མིའམ་ཅིའི་བུ་མོ་རྣམ་པར་ཐར་བྱེད་ཅེས་བྱ་
བ་དང་། མིའམ་ཅིའི་བུ་མོ་ཡོད་པ་མི་འཕྲོགས་པ་ཞེས་བྱ་བ་དང་། མིའམ་ཅིའི་བུ་མོ་སྐྱོ་འཛིན་ཞེས་བྱ་བ་
དང་། མིའམ་ཅིའི་བུ་མོ་རལ་གྲི་འབར་ཞེས་བྱ་བ་དང༌། མིའམ་ཅིའི་བུ་མོ་ས་ལ་འགྲོ་ཞེས་བྱ་བ་དང་།
མིའམ་ཅིའི་བུ་མོ་ལྷ་དབང་ཕྲེང་བ་ཞེས་བྱ་བ་དང༌། མིའམ་ཅིའི་བུ་མོ་ལྷ་མ་ཡིན་གྱི་དབང་མོ་ཞེས་བྱ་བ་
དང་།
མིའམ་ཅིའི་བུ་མོ་ནོར་བུའི་དབང་མོ་ཞེས་བྱ་བ་དང་། མིའམ་ཅིའི་བུ་མོ་རུས་བཟོད་ཅེས་བྱ་བ་དང་།
མིའམ་ཅིའི་བུ་མོ་སྦྱིན་ལྡན་ཞེས་བྱ་བ་དང༌།
མིའམ་ཅིའི་བུ་མོ་མང་པོའི་གནས་ཞེས་བྱ་བ་དང་།
མིའམ་
ཅིའི་བུ་མོ་ལག་ཆ་བརྒྱ་པ་ཞེས་བྱ་བ་དང་། མིའམ་ཅིའི་བུ་མོ་རྒྱན་གྱིས་བརྒྱན་པ་ཞེས་བྱ་བ་དང་། མིའམ་
ཅིའི་བུ་མོ་ཡིད་འཕྲོག་ཅེས་བྱ་བ་དང་། དེ་ལྟ་བུ་ལ་སོགས་པ་མིའམ་ཅིའི་བུ་མོ་བརྒྱ་ཕྲག་དུ་མ་དག་ཚོགས་
སོ། །དགེ་བསྙེན་ཕ་དང་། དགེ་བསྙེན་མ་བརྒྱ་ཕྲག་དུ་མ་དག་ཚོགས་སོ། །མུར་འདུག་སྤྱོད་པ་དང་། ཀུན་
ཏུ་རྒྱུ་བ་དང་། གཅེར་བུ་པ་བརྒྱ་ཕྲག་དུ་མ་དག་ཀྱང་ཚོགས་ཏེ། (༧༥ན)གང་གི་ཚེ་ན་འདུས་པ་ཆེར་གྱུར་པ་
དེའི་ཚེ་སེམས་ཅན་དམྱལ་བ་ཆེན་པོ་མནར་མེད་པར་འོད་ཟེར་བྱུང་ངོ་། །བྱུང་ནས་ཛེ་ཏའི་ཚལ་གྱི་གཙུག་
ལག་ཁང་དུ་སོང་བ་དང་། དེ་དག་གིས་གཙུག་ལག་ཁང་དེ་ཡོངས་སུ་མཛེས་པར་སྣང་སྟེ། ཀ་བ་ནི་ལྷའི་
ནོར་བུ་རིན་པོ་ཆེས་བརྒྱན་པར་སྣང་ངོ་། །རྩིག་པ་བརྒྱ་དག་ཀྱང་གསེར་གྱིས་མཛེས་པར་བྱས་པར་སྣང་
མ 124 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ངོ༌། །གནས་ཁང་སོ་སོ་དག་ན་ནི་གསེར་དང་དངུལ་ལས་བྱས་པའི་སྒོ་དག་སྣང་ངོ༌། །གནས་ཁང་སོ་སོ་
ན་སྐས་གསེར་དང་། དངུལ་ལས་བྱས་པ་དག་ཀྱང་སྣང་ངོ༌། །དངུལ་གྱི་ཁང་པ་དག་ན་ནི་གསེར་གྱི་ཀ་བ་
རིན་པོ་ཆེས་བརྒྱན། གསེར་གྱི་ཁང་པ་དག་ན་ནི་དངུལ་གྱི་ཀ་བ་རིན་པོ་ཆེས་བརྒྱན་པ་དང་། ཚལ་
གྱི་ཕྱི་རོལ་ན་ཤིང་དཔག་བསམ་རྣམ་པ་སྣ་ཚོགས་དག་སྣང་སྟེ། གསེར་གྱི་སྡོང་པོ་དང་། དངུལ་གྱི་ལོ་མ་
དང་། རྒྱན་རྣམ་པ་སྣ་ཚོགས་རབ་ཏུ་འཕྱང་བ་དག་དང་། ཡུལ་ཀ་ཤི་ཀ་ནས་བྱུང་བའི་གོས་རབ་ཏུ་འཕྱང་
བ་དག་དང་། རྒྱའི་གོས་བརྒྱ་སྟོང་རབ་ཏུ་འཕྱང་བ་དང་། མུ་ཏིག་གི་སེ་མོ་དོ་བརྒྱ་སྟོང་རབ་ཏུ་འཕྱང་བ་
དང༌། ཅོད་པན་དང༌། རྣ་ཆ་དང་། ཕྲེང་བའི་ལྡ་ལྡི་དང་། དཔུང་རྒྱན་དང༌། རྐང་པའི་གདུ་བུ་བརྒྱ་སྟོང་རབ་
ཏུ་འཕྱང་བ་དང་། ཕྱི་རོལ་ན་རིན་པོ་ཆེའི་གདུ་བུ་སྟེང་རིན་པོ་ཆེ་ལས་བྱས་པ། དེ་ལ་འཕྱང་བའི་ ཤིང་
དཔག་བསམ་གྱི་ཤིང་དེ་ལྟ་བུ་བརྒྱ་དག་ཀྱང་ངོ་། །ཛེ་ཏའི་ཚལ་གྱི་གཙུག་ལག་ཁང་དེ་ཉིད་ནས་སྐས་དག་
ཀྱང་རྡོ་རྗེ་ལས་བྱས་པར་སྣང་ངོ༌། །སྒོ་རྒྱབ་ན་མུ་ཏིག་དང་། དར་གྱི་ཚོགས་རབ་ཏུ་དཔུངས་སོ། །རྫིང་བུ་
དུ་མ་དག་ཀྱང་བྱུང་སྟེ། ལ་ལ་ནི་ཆུ་ཡན་ལག་བརྒྱད་དང་ལྡན་པས་ཡོངས་སུ་གང་། ལ་ལ་ནི་མེ་ཏོག་
རྣམ་པ་སྣ་ཚོགས་ཀྱིས་ཡོངས་སུ་གང་བ་དག་འདི་ལྟ་སྟེ། མེ་ཏོག་ཨུཏྤལ་ དང་། པདྨ་དང་། ཀུ་ མུ་ ད་ དང་། པུནྡ་
རཱི་ཀ་དང་། མནྡཱ་ར་བ་དང༌། མནྡཱ་ར་བ་ཆེན་པོ་དང་། ཨུ་དུམྦྷ་ར་དག་གིས་ཡོངས་སུ་གང་ངོ༌། །གཞན་
ཡང་ཤིང་གི་མེ་ཏོག་རྣམ་པ་སྣ་ཚོགས་སྐྱེ་བ་འདི་ལྟ་སྟེ། མེ་ཏོག་ཙམ་པ་ཀ་དང་། ཀ་ར་བཱི་ར་ དང་། (༧༥བ)
པ་ཊ་ལ་དང་། ཨ་ཏི་མུག་ཏུ་ཀ་དང༌། དབྱར་གྱི་དྲི་དང་། གཞན་ཡང་ཤིང་གི་མེ་ཏོག་ཡིད་དགའ་བ་དག་
བྱུང་སྟེ། ཛེ་ཏཱའི་ཚལ་གྱི་གཙུག་ལག་ཁང་དེ་ཡོངས་སུ་མཛེས་པར་བྱས་པ་ཉིད་དུ་སྣང་ངོ༌། །དེ་ནས་འཁོར་
དེ་ཉིད་ཀྱི་ནང་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་སྟན་ལས་ལངས་ཏེ་བླ་
གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་
བ་དེར་ལོགས་སུ་ཐལ་མོ་སྦྱར་བ་བཏུད་དེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདས་བདག་ནི་ཤིན་ཏུ་ངོ་མཚར་རྨད་དུ་བྱུང་བ་ཐོབ་བོ། །བཅོམ་ལྡན་འདས་འོད་ཟེར་ཆེན་པོ་འདི་དག་
གོ་ལས་མཆིས། རྫུ་ འཕྲུལ་གྱི་ཡུལ་གྱི་མཐུ་འདི་སུའི་ལགས། བཅོམ་ལྡན་འདས་ཀྱིས་བཀའ་སྩལ་ པ།
- 125 -



མ་ཎི་བཀའ་འབུམ།
རིགས་ཀྱི་བུ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་འདི་ནི་མནར་མེད་པའི་སེམས་ཅན་
དམྱལ་བ་ཆེན་པོར་ཞུགས་ནས་སེམས་ཅན་རྣམས་ཡོངས་སུ་སྨིན་པར་བྱེད་དེ། ཡོངས་སུ་སྨིན་པར་བྱས་
ནས་ཡི་དྭགས་ཀྱི་གྲོང་ཁྱེར་དུ་འདུག་གོ །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་
ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་མནར་མ་མཆིས་པའི་སེམས་
ཅན་དམྱལ་བ་ཆེན་པོ་ན་མནར་མི་གདའ་ན། བཅོམ་ལྡན་འདས་ཇི་ལྟར་ན་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོ་འཇུག་པར་བགྱིད། སེམས་ཅན་དམྱལ་བ་ཆེན་པོ་ལྕགས་ཀྱི་
རྩིག་པས་བསྐོར་ལ། ལྕགས་ཀྱི་ངོགས་ལ་ཤིན་ཏུ་འབར་བ། མེ་ལྕེ་གཅིག་ཏུ་འདུས་པ། རྣམ་པར་གཡོ་བ་
དེ་ན་འབོད་ གྲོགས་པ་དག་གནས་པའི་སྣོད་ཟ་མ་ཏོག་འདྲ་བ་མཆིས་ཏེ། སྣོད་དེར་སེམས་ཅན་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མ་སྩལ་ཏོ། །ནམ་ཆུ་མང་པོ་མཆིས་པའི་སྣོད་ནི་སྲན་ཆུང་ཀ་རུའམ། ན་གུ་གྱེན་
དུ་མཆི་ན་ཡང་བྲེལ་བ་དང་སྨིན་པར་འགྱུར། ཐུར་དུ་མཆི་ན་ཡང་བྲེལ་བ་དང་སྨིན་(༧༦ན)པར་འགྱུར་བ་
དེ་བཞིན་དུ་སེམས་ཅན་དེ་དག་ཀྱང་མནར་མ་མཆིས་པའི་སེམས་ཅན་དམྱལ་བ་ཆེན་པོ་དེར་ལུས་ཀྱི་སྡུག་
བསྔལ་ཉམས་སུ་མྱོང་ན། བཅོམ་ལྡན་འདས་ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོ་མནར་མ་མཆིས་པའི་སེམས་ཅན་དམྱལ་བ་ཆེན་པོར་འཇུག་པར་བགྱིད། བཅོམ་
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཇི་ལྟར་འཁོར་ལོས་སྒྱུར་བའི་རྒྱལ་པོ་ལྷའི་ནོར་བུ་རིན་པོ་
ཆེ་ལས་བྱས་པའི་སྐྱེད་མོས་ཚལ་དུ་འཇུག་པ་དེ་བཞིན་དུ། རིགས་ཀྱི་བུ་བྱང་ཆུབ་སེམས་དཔའ་སྤྱན་རས་
གཟིགས་ཀྱི་དབང་པོ་ཡང་། མནར་མེད་པའི་སེམས་ཅན་དམྱལ་བ་ཆེན་པོར་འཇུག་མོད་ཀྱི། དེའི་ལུས་
ལ་གཞན་དུ་འགྱུར་བ་མེད་དོ། །ནམ་མནར་མེད་པའི་སེམས་ཅན་དམྱལ་བ་ཆེན་པོ་དང་ཉེ་བར་འགྲོ་བ་
དེའི་ཚེ་མནར་མེད་པའི་སེམས་ཅན་དམྱལ་བ་ཆེན་པོ་དེ་བསིལ་བར་འགྱུར་ཏེ། དེའི་ཚེ་གཤིན་རྗེའི་མི་དེ་
དག་མནར་མེད་པའི་སེམས་ཅན་དམྱལ་བ་ཆེན་པོར་ཅི་མི་དགེ་བའི་ལྟས་ཤིག་བྱུང་ན། ནམ་བྱང་ཆུབ་
སེམས་དཔའ་སྤྱན་རས་གཟིགས་ཀྱི་དབང་པོ་འོངས་པ་དེའི་ཚེ། མེ་ཏོག་པདྨ་ཤིང་རྟའི་འཁོར་ལོ་ཙམ་
བྱུང་ཞིང་། སྣོད་དེ་ཡང་གས་ལ་མེ་དེའི་འོབས་དེ་ཉིད་དུ་ཡང་རྗེ་ང་བུ་བྱུང་བར་གྱུར་ཞེས་སྐྱོ་བར་གྱུར་
བ {26 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཏོ། །དེ་ནས་གཤིན་རྗེའི་སྐྱེས་བུ་དག་རལ་གྲི་དང་། གཏུན་དང་མཚོན་ཆ་བྷིཎྜི་པཱ་ལ་དང་། ཏོ་མ་ར་དང་།
འགའ་ད་དང་། འཁོར་ལོ་དང་། རྩེ་གསུམ་པ་ལ་སོགས་པ་ཐོགས་ནས་གཤིན་རྗེའི་རྒྱལ་པོ་ག་ལ་བ་དེར་
སོང་སྟེ་ཕྱིན་ནས་འདི་སྐད་ཅེས་སྨྲས་སོ། །ལྷ་བདག་ཅག་གི་སུག་ལས་ཀྱི་དོགས་དེ་ཡོངས་སུ་བས་པར་
མཁྱེན་པར་མཛོད་ཅིག །ཅིའི་ཕྱིར་ཁྱེད་ཀྱི་ལས་ཀྱིས་ཡོངས་སུ་ཟད་དམ། ལྷ་ཅི་ལགས་མི་མཁྱེན་ཏམ།
མནར་མ་མཆིས་པའི་སེམས་ཅན་དམྱལ་བ་དེར་ཐོག་མ་ཁོ་ནར་མི་དགེ་བའི་ལྟས་བྱུང་སྟེ། སྐྱེས་བུ་ཇི་ལྟར་
འདོད་པའི་གཟུགས་ཅན་རལ་པའི་ཅོད་པན་ཅན་ལུས་རྒྱན་ཐམས་ཅད་ཀྱིས་བརྒྱན་པ་ཕྱིན་པ་དང་(༧༦བ)
བསིལ་བར་གྱུར་ཏོ། །གང་གི་ཚེ་དེ་ཕྱིན་པ་དེའི་ཚེ། མེ་ཏོག་པདྨ་ཤིང་རྟའི་འཁོར་ལོ་ཙམ་ཡང་བྱུང༌། སྣོད་
དེ་ཡང་གས། ཞུགས་ཀྱི་འོབས་དེར་ཡང་རྫིང་བུ་བྱུང་བར་གྱུར་ཏོ། །དེ་ནས་གཤིན་རྗེའི་རྒྱལ་པོ་སེམས་
པར་གྱུར་ཏེ། མཐུ་འདི་ལྷ་གང་གི་ཡིན། ཡང་ན་ལྷའི་བུ་དབང་ཕྱུག་ཆེན་པོ་དང༌། མཐུ་བོ་ཆེ་ལས་དམ་
པ་ཐོབ་པ་ཞིག་ས་འདིར་འོངས་སམ། ཡང་ན་སྲིན་པོ་མཐུ་བོ་ཆེ་ལྟའི་བལ་གླང་གི་སྟོབས་དང་འགྲན་པ་
ཉིད་སྐྱེས་སམ་ཞེས་དེས་ལྷའི་མིག་གིས་རྣམ་པར་བལྟས་ན། ལྷའི་སྡེའི་ནང་ན་དམ་པ་དེ་ལྟ་བུ་མ་མཐོང་
ངོ༌། །དེ་ནས་སླར་ཡང་མནར་མེད་པའི་སེམས་ཅན་དམྱལ་བ་ཆེན་པོར་བལྟས་སོ། །དེས་བལྟས་པ་དང་།
མནར་མེད་པའི་སེམས་ཅན་དམྱལ་བ་ཆེན་པོ་དེ་ན། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་
པོ་བཞུགས་པ་ཉིད་མཐོང་ངོ༌། །དེ་ནས་གཤིན་རྗེའི་རྒྱལ་པོ་བྱང་ཆུབ་སེམས་དཔའ་སེམས་དཔའ་ཆེན་
པོ་ག་ལ་བ་དེར་དོང་སྟེ་ཕྱིན་པ་དང༌། ཞབས་ལ་མགོ་བོས་ཕྱག་འཚལ་ནས། བསྟོད་པའི་ཁྱད་པར་བྱེད་
པར་བརྩོན་པ། སྤྱན་རས་གཟིགས་ཀྱི་དབང་པོ་དབང་ཕྱུག་ཆེན་པོ། པདྨ་ལ་དགྱེས་པ། དམ་པ་སྩོལ་བ།
དབང་དུ་མཛད་པ། སའི་སྤྱན་དམ་པ་མཛད་པ། དབུགས་འབྱིན་པར་མཛད་པ། ཕྱག་བརྒྱ་སྟོང་པ། སྤྱན་
བྱེ་བ་བརྒྱ་སྟོང་པ། དབུ་བཅུ་གཅིག་པ། རྒོད་མའི་བཞིན་ལྟ་བུའི་མཐར་ཕྱིན་པ། ཆོས་ལ་དགྱེས་པ།
སེམས་ཅན་ཐམས་ཅད་ཡོངས་སུ་ཐར་བར་མཛད་པ། རུས་སྦལ་དང་། ཆུ་སྲིན་དང་། ཉ་རྣམས་དབུགས་
འབྱིན་པར་མཛད་པ། ཡེ་ཤེས་ཀྱི་ཕུང་པོ་དམ་པ་མཛད་པ། དགའ་བ་སྩོལ་བ། རིན་པོ་ཆེའི་དཔལ་དམ་པ།
མནར་མེད་པ་ཀུན་སྐྱེམས་པར་མཛད་པ། ཡེ་ཤེས་ཀྱི་དཔལ་གྱིས་བརྒྱན་པ། ཡེ་ཤེས་ལ་དགྱེས་པ།
- 127 -



མ་ཎི་བཀའ་འབུམ།
ལྷ་ཐམས་ཅད་ཀྱིས་མཆོད་པ། ཕྱག་འཚལ་བ། བཀུར་སྟི་བགྱིས་པ། མི་འཇིགས་པ་སྩོལ་བ། ཕ་རོལ་ཏུ་
ཕྱིན་པ་དྲུག་སྟོན་པར་མཛད་པ། ཉི་མ་(༧༧ན)ལྟ་བུའི་སྤྱན་མཆོག་མཛད་པ། ཆོས་ཀྱི་སྒྲོན་མ་མཛད་པ༌།
ཇི་ལྟར་དགྱེས་པའི་གཟུགས་ཀྱི་གཟུགས་མཆོག །དྲི་ཟའི་གཟུགས་དང་ལྡན་པ། གསེར་གྱི་རིའི་གཟུགས་
དང་མཚུངས་པ། རྒྱ་མཚོ་མཆིང་རྣམ་གྱི་ཀློང་བཞིན་དུ་ཟབ་པ། དོན་དམ་པའི་རྣལ་འབྱོར་རྗེས་སུ་ཐོབ་པ།
བདག་གི་ཞལ་སྟོན་པར་མཛད་པ། ཏིང་ངེ་འཛིན་བརྒྱ་སྟོང་དུ་མ་དང་ལྡན་པ། མངོན་པར་དགྱེས་པར་ མཛད་
པ། སྐུ་བརྒྱན་པ་སྐྱེས་བུའི་ཁྱུ་མཆོག ཁུ་སྒོ་དང་། ཁོང་སྒྲིལ་དང༌། འཁྲུལ་འཁོར་གྱི་ལམ་ལས་ཡོངས་
སུ་ཐར་བར་མཛད་པ། སྲིད་པ་ཐམས་ཅད་དང་མ་འབྲེལ་བ། འཁོར་མང་པོ་འབྱུང་བར་འགྱུར་བ་ཉེ་བར་
བསགས་པ། ཡིད་བཞིན་གྱི་ནོར་བུ་རིན་པོ་ཆེ་མཛད་པ། མྱ་ངན་ལས་འདས་པའི་ལམ་སྟོན་པར་མཛད་ང༌།
ཡི་དྭགས་ཀྱི་གྲོང་ཁྱེར་སྐེམས་པར་མཛད་པ། སྐྱེ་བོ་ལ་གདུགས་སུ་གྱུར་པར་མཛད་པ། ནད་ལས་ཡོངས་
སུ་ཐར་བར་མཛད་པ། ཀླུའི་རྒྱལ་པོ་དགའ་བོ་དང་ཉེ་དགའ་བོའི་མཆོད་ཕྱིར་ཐོགས་པ། དོན་ཡོད་པར་
འགྱུར་བའི་ཞགས་པ་སྟོན་པར་མཛད་པ། སྔགས་བརྒྱ་ཕྲག་དུ་མ་དང་ལྡན་པ། ལག་ན་རྡོ་རྗེ་སྒྲོག་པར་
མཛད་པ། འཇིག་རྟེན་གསུམ་པོ་སྐྲག་པར་མཛད་པ། གནོད་སྦྱིན་དང་། སྲིན་པོ་དང༌། འབྱུང་པོ་དང་
ཤ་ཟ་དང་། ཕྲ་མེན་ཕ་དང་། ཕྲ་མེན་མ་དང་། རོ་ལངས་དང་
། མཁའ་འགྲོ་མ་དང༌། གྲུལ་བུམ་དང་།
བརྗེད་བྱེད་རྣམས་སྐྲག་པར་མཛད་པ། སྤྱན་ལ་སྔོན་པོ་ལྟ་བུ། ཟབ་ཅིང་བརྟན་པར་མཛད་པ། རིག་པའི་
བདག་པོ་ཉོན་མོངས་པ་ཐམས་ཅད་ལས་རྣམ་པར་གྲོལ་བར་མཛད་པ། བྱང་ཆུབ་ཀྱི་ལམ་སྣ་ཚོགས་བསགས་
པ། ཐར་པའི་དམ་པ་ལ་ཞུགས་པ། སྐུ་ལ་བྱང་ཆུབ་ཀྱི་ལམ་བསགས་པ། ཡི་དྭགས་ཡོངས་སུ་ཐར་བར་
མཛད་པ། ཏིང་ངེ་འཛིན་རྡུལ་ཕྲ་རབ་ལྟ་བུ་བརྒྱ་སྟོང་དང་ལྡན་པ་ལ་ཕྱག་འཚལ་ལོ་ཞེས་དེ་ལྟར་གཤིན་
རྗེའི་རྒྱལ་པོས་ཁྱད་པར་དམ་པའི་བསྟོད་པས་བསྟོད་ནས། སླར་ཡང་(༧༧བ)གཤིན་རྗེའི་རྒྱལ་པོས་
ལན་གསུམ་བསྐོར་ཏེ་དེ་ཉིད་ནས་སོང་ངོ༌། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་
པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་མཆིའམ། བཅོམ་ལྡན་འདས་ཀྱིས་བཀའ་སྩལ་པ།
- 128 མ



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
རིགས་ཀྱི་བུ་དེ་ནི་མནར་མེད་པའི་སེམས་ཅན་དམྱལ་བ་ཆེན་པོ་ནས་བྱུང་སྟེ། ཡི་དྭགས་ཀྱི་གྲོང་ཁྱེར་དུ་
སོང་ནས་མགལ་ཤིང་ལྟ་བུ་དང་། ཀེང་རུས་བསྒྲེང་བ་དང་། བདག་གི་སྐུ་དང་སྤུས་གཡོགས་པ་དང༌།
ལྟོ་རི་དང་འདྲ་བ་དང་། ཁ་ཁབ་ཀྱི་མིག་ལྟ་བུའི་ཡི་དྭགས་བརྒྱ་སྟོང་དུ་མ་མདུན་ནས་རྒྱུག་གོ །བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནམ་ཡི་དྭགས་ཀྱི་གྲོང་ཁྱེར་དུ་སོང་
བ་དེའི་ཚེ་ཡི་དྭགས་ཀྱི་གྲོང་ཁྱེར་དེ་བསིལ་བར་འགྱུར། རྡོ་རྗེའི་སེར་བ་དེ་ཡང་རབ་ཏུ་ཞི་བར་འགྱུར་རོ། །
སྒོ་བ་དེ་ཡང་སྦྱིན་པ་ཐག་ཐུག་ཅན་ལ་མིག་དམར་ཞིང་ལག་ན་འཁར་བ་ཐོགས་པ་ལས་ཀྱིས་འདི་འདྲ་བ་
ནི་བདག་གི་བྱ་བ་མ་ཡིན་ནོ་ཞེས་བྱམས་པའི་སེམས་བསྐྱེད་དོ། །དེ་ནས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོའི་
འི་ཕྱག་གི་སོར་མོ་བཅུ་ལས་ཆུ་བོ་ཆེན་པོ་བཅུ་བྱུང་། ཞབས་
ཀྱི་སོར་མོ་བཅུ་ལས་ཆུ་བོ་ཆེན་པོ་བཅུ་བྱུང་སྟེ། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ།
ཤིན་ཏུ་ཐུགས་བརྩེ་བའི་ཟིལ་གྱིས་ནོན་ནས། བ་སྤུའི་ཁུང་བུ་ནས་ཆུ་བོ་བྱུང་ངོ༌། །གང་གི་ཚེ་ན་དེ་དག་
གིས་ཆུ་མྱོང་བ་དེའི་ཚེ་དེ་དག་མགྲིན་པ་ཡངས་པར་གྱུར། ལུས་ཀྱང་ཡོངས་སུ་རྫོགས་པར་གྱུར། ལྷའི་
ཟས་རོའི་ནང་ན་རོ་མཆོག་ཏུ་བྱུང་བ་དང་ལྡན་པས་ཚིམ་པར་གྱུར་ནས་དེའི་ཚེ་འཁོར་བའི་བསམ་པ་ལ་
སེམས་ཏེ། ཀྱེ་མའོ་འཛམ་བུའི་གླིང་གི་མི་འདི་དག་ནི་གྲིབ་མ་བསིལ་བ་ལ་ཡོངས་སུ་བསྟེན་ཏོ། །ཡང་
འཛམ་བུའི་གླིང་གི་མི་འདི་དག་ནི་རྟག་ཏུ་ཕ་མ་ལ་ཡོངས་སུ་འཛིན་ཅིང་བསྙེན་བཀུར་བྱེད་དེ་བདེ་བ་
(༧༨ན)དང་ལྡན་པའོ། །གང་རྟག་ཏུ་དགེ་བའི་བཤེས་གཉེན་དང་སྟེན་ཅིང་སྐྱོང་བའི་སྐྱེས་བུ་དེ་དག་ནི་
བདེ་བ་དང་ལྡན་པའོ། །གང་ཐེག་པ་ཆེན་པོ་རྟག་ཏུ་ཁོང་དུ་ཆུད་པར་བྱེད་པའི་སྐྱེས་བུ་དམ་པ་དེ་དག་ནི་
བསམ་པ་དང་ལྡན་པའོ། །གང་འཕགས་པའི་ལམ་ཡན་ལག་བརྒྱད་པ་ལ་གནས་པར་བྱེད་པ་དེ་དག་ནི་
སྐྱེས་བུ་དམ་པའོ། །གང་ཆོས་ཀྱི་གཎྜི་བརྡུང་བ་དེ་དག་ནི་སྐྱེས་བུ་དམ་པའོ། །གང་གཙུག་ལག་ཁང་གས་
པ་དང་གོགས་པ་རྣམས་སླར་འཆོས་པ་དེ་དག་ནི་སྐྱེས་བུ་དམ་པའོ། །གང་སྔོན་གྱི་མཆོད་རྟེན་གྱི་གཟུགས་
གས་པ་དང༌། གོགས་པ་རྣམས་སླར་འཆོས་པ་དེ་དག་ནི་སྐྱེས་བུ་དམ་པའོ། །གང་ཆོས་སྨྲ་བ་དང་རྟེན་པ་དེ་
དག་ནི་སྐྱེས་བུ་དམ་པའོ། །གང་དེ་བཞིན་གཤེགས་པ་འཆག་པ་མཐོང་བ་དེ་དག་ནི་སྐྱེས་བུ་དམ་པའོ། །
129 -



མ་ཎི་བཀའ་འབུམ།
གང་རང་སངས་རྒྱས་འཆག་པ་མཐོང་བ་དེ་དག་ནི་སྐྱེས་བུ་དམ་པའོ། །གང་བྱང་ཆུབ་སེམས་དཔའ་འཆག་
པ་མཐོང་བ་དེ་དག་ནི་སྐྱེས་བུ་དམ་པའོ་ཞེས་དེ་ལྟར་ལུས་ཀྱི་རྗེས་སུ་སེམས་པ་དང་། དེའི་ཚེ་ཐེག་པ་ཆེན་
པོའི་མདོ་ཟ་མ་ཏོག་བཀོད་པ་དཀོན་མཆོག་གི་རྒྱལ་པོའི་སྒྲ་བྱུང་ངོ༌། །དེའི་ཚེ་དེ་དག་གི་འཇིག་ཚོགས་ལ་
ལྟ་བའི་རིའི་རྩེ་མོ་ཉི་ཤུ་བྱུང་བ་ཡེ་ཤེས་ཀྱི་རྡོ་རྗེས་བཅོམ་ནས་དེ་དག་ཐམས་ཅད་བདེ་བ་ཅན་གྱི་འཇིག་རྟེན
གྱི་ཁམས་སུ་སྐྱེས་ཏེ། བྱང་ཆུབ་སེམས་དཔའ་འདོད་པའི་བཞིན་ཞེས་བྱ་བར་སྐྱེས་ནས་གང་གི་ཚེ་དེས་
སེམས་ཅན་ཡོངས་སུ་སྨིན་པར་བྱས་པ་དེའི་ཚེ་སླར་ཡང་སོང་ངོ་། །དེ་ནས་བཅོམ་ལྡན་འདས་ལ་སྒྲིབ་པ་ཐམས་
ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོ་མཆིའམ། བཅོམ་ལྡན་འདས་ཀྱིས་བཀའ་སྩལ་པ། རིགས་
ཀྱི་བུ་ཉི་མ་རེ་རེ་ཞིང་སེམས་ཅན་བྱེ་བ་ཁྲག་ཁྲིག་བརྒྱ་སྟོང་དུ་མ་ཡོངས་སུ་སྨིན་པར་བྱེད་དེ། རིགས་ཀྱི་
བུ་ཇི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་སྤོབས་པ་དེ་
འདྲ་བ་ནི་དེ་བཞིན་གཤེགས་པ་རྣམས་ལ་མེད་དོ། །(༧༨བ)སྒྲིབ་པ་ཐམས་ཅད་རྣམ་པར་སེལ་བས་གསོལ་པ།
བཅོམ་ལྡན་འདས་ཅིའི་སླད་དུ། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལྷག་མཐོང་ཞེས་བྱ་བ་རིག་པ་དང་རྐང་པར་ལྡན་
པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ་ལྷ་
དང་མི་རྣམས་ ཀྱི་སྟོན་པ་སངས་རྒྱས་བཅོམ་ལྡན་འདས་སྔོན་འཇིག་རྟེན་དུ་བྱུང་བར་གྱུར་ཏོ། །དེའི་ཚེ་
དེའི་དུས་ན་སྒྲིབ་པ་ཐམས་ཅད་རྣམ་པར་སེལ་བ་ང་ནི་སྤོས་ཀྱི་བཞིན་ཞེས་བྱ་བའི་ཚོང་པའི་བུར་གྱུར་ཏེ།
དེའི་ཚེ་ངས་དེ་བཞིན་གཤེགས་པ་ལྷག་མཐོང་ལས་སྤྱན་རས་གཟིགས་ཀྱི་དབང་པོའི་ཡོན་ཏན་བརྗོད་
པ་ཐོས་སོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་
འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་ཀྱི་དབང་པོའི་ཡོན་ཏན་བརྗོད་པ་ཇི་སྐད་དུ་གསན། བཅོམ་ལྡན་འདས་ཀྱིས་བཀའ་སྩལ་པ། མིག་
ལས་ནི་ཉི་མ་དང་ཟླ་བ་བྱུང་
། དཔྲལ་བ་ལས་ནི་དབང་ཕྱུག་ཆེན་པོ། ཕྲག་པ་ལས་ནི་ཚངས་པ། སྙིང་ལས་ནི་
- 130 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
མཐུ་བོ་ཆེ། མཆེ་བ་གཉིས་ལས་ནི་ལྷ་མོ་དབྱངས་ཅན། ཁ་ལས་ནི་རླུང་རྣམས་བྱུང་། རྐང་པ་ལས་ནི་ས།
ལྟེ་བ་ལས་ནི་ཆུའི་ལྷ་བྱུང་སྟེ། གང་གི་ཚེ་སྤྱན་རས་གཟིགས་ཀྱི་དབང་པོའི་ལུས་ལས་ལྷ་དེ་དག་བྱུང་བ་
དེའི་ཚེ་བཅོམ་ལྡན་འདས་ཀྱིས་ལྷའི་བུ་དབང་ཕྱུག་ཆེན་པོ་ལ་འདི་སྐད་ཅེས་གསུངས་ཏེ། དབང་ཕྱུག་
ཆེན་པོ་ཁྱོད་དུས་ངན་པའི་ཚེ་སེམས་ཅན་གྱི་ཁམས་མ་རུངས་པ་དག་བྱུང་བ་ན་ཁྱོད་ཐོག་མར་བྱེད་པ་པོ་
དང་། གཏོང་བ་པོའི་ལྷར་གྲགས་པར་འགྱུར་རོ། །སེམས་ཅན་དེ་དག་ནི་བྱང་ཆུབ་ཀྱི་ལམ་ཡོངས་སུ་སྤངས་
པར་འགྱུར་རོ། །སོ་སོའི་སྐྱེ་བོའི་ནང་དུ་གཏམ་བྱེད་པར་འགྱུར་ཏེ། ནམ་མཁའ་ནི་དེའི་རྟགས་སོ། །ས་ནི་
དེའི་ཁྲིའོ། །སེམས་ཅན་ཐམས་ཅད་ཀྱི་ནི་གནས་སོ། །ཞུ་བར་འགྱུར་བས་ན་(༧༩ན)རྟགས་སོ་ཞེས་ཟེར་
བར་འགྱུར་རོ་ཞེས་རིགས་ཀྱི་བུ་ངས་དེ་བཞིན་གཤེགས་པ་ལྷག་མཐོང་ལས་དེ་སྐད་ཐོས་སོ། །དེ་འདས་
ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཙུག་ལྡན་ཞེས་བྱ་བ་
རིག་པ་དང་རྐང་པར་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་
སྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་སྔོན་འཇིག་རྟེན་དུ་
བྱུང་བར་གྱུར་ཏོ། །དེའི་ཚེ་དེའི་དུས་ན། སྒྲིབ་པ་ཐམས་ཅད་རྣམ་པར་སེལ་བ་ང་ནི་བྱང་ཆུབ་སེམས་དཔའ་
སྦྱིན་ལ་དཔའ་བ་ཞེས་བྱ་བར་གྱུར་ཏེ། དེ་ལས་ཀྱང་ངས་བྱང་ཆུབ་སེམས་དཔའ་སྤྱན་རས་གཟིགས་ཀྱི་
དབང་པོའི་ཡོན་ཏན་བརྗོད་པ་ཐོས་སོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་
བས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོའི་ཡོན་ཏན་བརྗོད་པ་ཇི་སྐད་དུ་གསན། བཅོམ་ལྡན་འདས་ཀྱིས་བཀའ་སྩལ་
པ། ལྷ་དང་། ཀླུ་དང་། གནོད་སྦྱིན་དང་། སྲིན་པོ་དང་། དྲི་ཟ་དང་། ལྷ་མ་ཡིན་དང་། ནམ་མཁའི་ལྡིང་
དང་། མིའམ་ཅི་དང་། ལྟོ་འཕྱེ་ཆེན་པོ་དང་། མི་ཐམས་ཅད་འདུས་པར་གྱུར་ཏེ། གང་གི་ཚེ་ན་བཅོམ་
ལྡན་འདས་ཀྱིས་འདུས་པ་ཆེན་པོ་གཟིགས་ནས་འཁོར་དེའི་ནང་དུ་ཆོས་ཀྱི་གཏམ་བྱ་བར་བརྩམས་པ་
དེའི་ཚེ་བཅོམ་ལྡན་འདས་ཀྱི་ཞལ་གྱི་སྒོ་ནས་འོད་ཟེར་ཁ་དོག་སྣ་ཚོགས་བྱུང་བ་སྔོན་པོ་དང་། སེར་པོ་དང་།
དམར་པོ་དང་། དཀར་པོ་དང་། ཇ་ཧོང་དང༌། ཤེལ་དང་
། དངུལ་གྱི་ཁ་དོག་རྣམས་བྱུང་སྟེ། ཕྱོགས་
- 131 -



མ་ཎི་བཀའ་འབུམ།
བཅུའི་འཇིག་རྟེན་གྱི་ཁམས་ཐམས་ཅད་དུ་སྣང་བར་བྱས་ནས་སླར་འོངས་ཏེ་བསྐོར་ནས་བཅོམ་ལྡན་འདས་
ཀྱི་ཞལ་གྱི་སྒོར་སོང་ངོ༌། །དེ་ནས་འཁོར་དེར་བྱང་ཆུབ་སེམས་དཔའ་ལག་ན་རིན་པོ་ཆེ་སྟན་ལས་ལངས་
ཏེ། བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་(༧༩བ)ལྷ་ང་ས་ལ་བཙུགས་ཏེ། བཅོམ་
ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་ལ་འདི་སྐད་ཅེས་གསོལ་
ཏོ། །བཅོམ་ལྡན་འདས་ཅིའི་སླད་དུ་ལྟས་འདི་ལྟ་བུ་བསྟན་པར་གྱུར། བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་དེ་
འཇིག་རྟེན་གྱི་ཁམས་བདེ་བ་ཅན་ནས་འོང་སྟེ། དེ་འོང་བའི་ཚེ་ལས་འདི་འདྲ་བ་སྟོན་ཏོ། །གང་གི་ཚེ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རིས་གཟིགས་ཀྱི་དབང་པོ་འོང་བ་དེའི་ཚེ་ཤིང་དཔག་བསམ་རྣམས་
ཀྱང་འཕེལ་བར་འགྱུར། ཤིང་ཙུ་ཏ་ཀ་ཡང་འཕེལ་བར་འགྱུར། ཤིང་ཀུན་དའི་མེ་ཏོག་ཀྱང་འབྱུང་བར་
འགྱུར། ཤིང་ཙམ་པ་ཀ་ཡང་འབྱུང་བར་འགྱུར། རྫིང་བུ་མེ་ཏོག་གིས་ཤིན་ཏུ་གང་བ་ཡང་འབྱུང་བར་འགྱུར།
དེ་ལས་རིན་པོ་ཆེའི་ཤིང་རྣམས་ཀྱང་འབྱུང་བར་འགྱུར། ཆར་སྣ་ཚོགས་ཀྱང་འབབ་པར་འགྱུར་ཏེ། ནོར་
བུ་དང་། མུ་ཏིག་དང༌། རྡོའི་སྙིང་པོ་དང་། བཻ་ཌཱུརྱ་དང་། དུང་དང་། མན་ཤེལ་དང་། བྱི་རུ་རིན་པོ་ཆེའི་
ཆར་ཡང་འབབ། ལྷའི་གོས་ཀྱི་ཆར་ཡང་འབབ་པར་འགྱུར་རོ། །ལྷ་གང་དེ་དང་ཉེ་བ་ཉིད་དུ་རིན་པོ་ཆེ་
བདུན་ཡང་འབྱུང་བ་འདི་ལྟ་སྟེ། འཁོར་ལོ་རིན་པོ་ཆེ་དང་། བལ་གླང་རིན་པོ་ཆེ་དང༌། རྟ་རིན་པོ་ཆེ་དང་།
ནོར་བུ་རིན་པོ་ཆེ་དང་། བུད་མེད་རིན་པོ་ཆེ་དང་། ཁྱིམ་བདག་རིན་པོ་ཆེ་དང༌། བློན་པོ་རིན་པོ་ཆེ་བདུན་
རྣམས་སོ། །དེ་དག་བྱུང་ནས་ས་གསེར་དུ་སྣང་ངོ་། །གང་གི་ཚེ་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོ་འཇིག་རྟེན་གྱི་ཁམས་བདེ་བ་ཅན་ནས་བྱུང་བ་དེའི་ཚེ། ས་རྣམ་པ་
དྲུག་ཏུ་རབ་ཏུ་གཡོས་སོ། །དེ་ནས་བཅོམ་ལྡན་འདས་ལ། བྱང་ཆུབ་སེམས་དཔའ་ལག་ན་རིན་པོ་ཆེས་འདི་
སྐད་ཅེས་གསོལ་ཏོ། །བཅོམ་ལྡན་འདས་གང་གི་ལྟས་ལགས། བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ་བྱང་ཆུབ་སེམས་དཔའ་སྤྱན་རས་གཟིགས་(༨༠ན)ཀྱི་དབང་པོ་དེ་འོངས་ཏེ། དེའི་ལས་འདི་
འདྲ་བ་དག་བྱུང་ངོ༌། །གང་གི་ཚེ་ན་བསྐྱོད་པ་དེའི་ཚེ། ཡིད་དགའ་བའི་མེ་ཏོག་པདྨའི་ཆར་རབ་ཏུ་བབས་
- 132 མ



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཏེ། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་མེ་ཏོག་པདྨ་
འདབ་མ་སྟོང་པ་སྡོང་བུ་གསེར་དུ་སྣང་བ་ཐོགས་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་
དང་། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་མེ་ཏོག་འདི་དག་དེ་བཞིན་གཤེགས་
པ་སྣང་བ་མཐའ་ཡས་ཀྱིས་བསྐུར་ཏོ་ཞེས་པདྨ་ཕུལ་ཏེ་བསྲུང་བ་མ་མཆིས་སམ། འོ་མ་བརྒྱལ་ཏམ། བཞེངས་
པ་ཡང་ངམ། བདེ་བ་ལ་རེག་པར་གནས་སམ་ཞེས་ཀྱང་གསུང་ངོ་། །དེས་པདྨ་དེ་བླངས་ཏེ་གཡོན་ཕྱོགས་
སུ་བཞག་ནས། དེའི་ཚེ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་ཡོན་ཏན་བརྗོད་པ་མཛད་
དོ། །སྤྱན་རས་གཟིགས་ཀྱི་དབང་པོའི་ལས་ཀྱིས་ཇི་ལྟ་བུར་བསྒྲུབས་པ་ཡིན། སེམས་ཅན་ཡི་དྭགས་
དག་དང༌། བསྐོར་མེད་པར་སྐྱེས་པ་དག་དང་། ཐིག་ནག་པོ་ཅན་དག་དང་། འོ་དོད་འབོད་པ་དག་དང་། ཧ་
ཧ་ཞེས་འབོད་པ་ཐམས་ཅད་དག་དང་། གདུང་བའི་སེམས་ཅན་དམྱལ་བ་ཆེན་པོ་དང་། སྡོང་དུམ་ལྟ་བུའི་
སེམས་ཅན་དམྱལ་བ་ཆེན་པོ་དང་། མེའི་བུམ་པའི་སེམས་ཅན་དམྱལ་བ་ཆེན་པོ་དང་། སེམས་ཅན་དམྱལ་
བ་ཆེན་པོ་ཤམ་པ་ལ་དང་། སེམས་ཅན་དམྱལ་བ་ཆེན་པོ་ཆུ་གྲང་བ་དང་། སེམས་ཅན་དམྱལ་བ་ཆེན་པོ་
དེ་དག་ཏུ་སེམས་ཅན་གང་དག་སྐྱེས་པ་དག་ནི་བདག་གི་ལས་ཀྱི་ས་སྟེ། བདག་གིས་སེམས་ཅན་ཡོངས་
སུ་སྨིན་པར་བགྱིའོ། །བགྱིས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་དགོད་པར་བགྱིའོ། །
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་དྲིས་པའི་ལན་
བཏབ་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་སོང་ངོ༌། །སོང་
ནས་མེའི་ཕུང་པོ་འབར་བ་བཞིན་དུ་ས་དང་ནམ་(༨༠བ)མཁའ་ལ་མི་སྣང་བར་སོང་ངོ༌། །དེ་ནས་བཅོམ་
ལྡན་འདས་ལ། བྱང་ཆུབ་སེམས་དཔའ་ལག་ན་རིན་པོ་ཆེས་འདི་སྐད་ཅེས་གསོལ་ཏོ། །བཅོམ་ལྡན་འདས་
ཞུ་བ་ལུང་བསྟན་པ་བཤད་པ་བདག་ཞུ་ན། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོའི་བསོད་ནམས་ཀྱི་ཚོགས་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། དེ་བཞིན་
གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་སྙེད་ལ་ལྷའི་བསྐལ་
པར་ན་བཟའ་དང་། བཤོས་དང་། མལ་སྟན་དང༌། ན་བའི་རྐྱེན་གྱི་སྨན་དང་། ཡོ་བྱད་རྣམས་ཀྱིས་
- }33 -



མ་ཎི་བཀའ་འབུམ།
བསྙེན་བཀུར་བྱས་ནས་གང་དང་དེ་བཞིན་གཤེགས་པ་དེ་དག་ལས་བསོད་ནམས་འཕེལ་བར་གྱུར་པའི་
བསོད་ནམས་དེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བ་སྤུ་
གཅིག་གི་རྩེ་ལ་གནས་པའི་བསོད་ནམས་ཀྱི་ཕུང་པོ་དང་མཉམ་མོ། །རིགས་ཀྱི་བུ་འདི་ལྟ་སྟེ་དཔེར་ན་
གླིང་ཆེན་པོ་བཞིར་ཟླ་བ་བཅུ་གཉིས་ཀྱི་ལོར་ཉིན་མཚན་དུ་ཆར་པ་བབས་ཀྱང་ཐིགས་པ་རེ་རེ་ནས་བགྲང་
ནུས་ཀྱི། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་
ནམས་ཀྱི་ཚོགས་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན་རྒྱ་མཚོ་མཆིང་རྣམ་ཆེན་
པོ་ཟབས་སུ་དཔག་ཚད་བརྒྱད་ཁྲི་བཞི་སྟོང་ཡོད་ལ། ཞེང་དུ་དཔག་ཏུ་མེད་ལ། རྟ་རྒོད་མའི་ཁ་ལྟ་བུའི་
མཐར་ཐུག་པའི་ཐིགས་པ་རེ་རེ་ནས་ངས་བགྲང་ནུས་ཀྱི། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོའི་བསོད་ནམས་ཀྱི་ཚོགས་ནི་ངས་བགྲང་བར་མི་ནུས་སོ། །རིགས་ཀྱི་
བུ་འདི་ལྟ་སྟེ་དཔེར་ན། གླིང་ཆེན་པོ་བཞི་ན་སེང་གེ་དང་། སྟག་དང་། དྲེད་དང་། ཏ་རཀྟ་དང་། རི་
དྭགས་ལ་སོགས་པ་དང་། བ་ལང་དང་། བོང་བུ་དང་། ཕྱུགས་དང་། བལ་གླང་དང་། རྟ་དང་། མ་ཧེ་
དང༌། བྱི་ལ་ལ་སོགས་པ་རྐང་པ་བཞི་པ་དེ་དག་གི་སྤུ་རེ་རེ་ནས་ནི་ངས་བགྲང་ནུས་ཀྱི། རིགས་ཀྱི་བུ་བྱང་
(༨༡ན)ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་ནམས་ ཀྱི་
ཚོགས་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན། རྡུལ་ཕྲ་རབ་ཀྱི་རྡུལ་སྙེད་ཀྱི་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་སྐུ་གཟུགས་ལྷའི་
གསེར་རིན་པོ་ཆེ་ལས་བྱས་ནས་ཉིན་གཅིག་བཞིན་དུ་རིང་བསྲེལ་བཅུག་ན། རིགས་ཀྱི་བུ་དེའི་བསོད་
ནམས་ཀྱི་ཕུང་པོ་ནི་ངས་བགྲང་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོའི་བསོད་ནམས་ཀྱི་ཚོགས་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན།
ཤིང་ཤི་ཤ་པའི་ཚལ་གྱི་ལོ་མ་ནི་ངས་བགྲང་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོའི་བསོད་ནམས་ཀྱི་ཚོགས་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་
ལྟ་སྟེ་དཔེར་ན། གླིང་ཆེན་པོ་བཞི་ན་གནས་པའི་བུད་མེད་དང་། སྐྱེས་པ་དང་། ཁྱེའུ་དང་། བུ་མོ་གནས་པ་
- 134 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དེ་དག་ཐམས་ཅད་རྒྱུན་དུ་ཞུགས་པའི་འབྲས་བུ་དང་། ལན་ཅིག་ཕྱིར་འོང་བའི་འབྲས་བུ་དང་། ཕྱིར་མི་
འོང་བའི་འབྲས་བུ་དང་། དགྲ་བཅོམ་པ་ཉིད་དང་། རང་བྱང་ཆུབ་ལ་བཀོད་ན། གང་དེ་དག་གི་བསོད་
ནམས་ཀྱི་ཕུང་པོ་ནི་སྔ་མ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོའི་བ་སྤུའི་རྩེ་མོའི་བསོད་ནམས་ཀྱི་ཕུང་པོ་དང་མཉམ་མོ། །དེ་ནས་བཅོམ་ལྡན་འདས་ལ་བྱང་
ཆུབ་སེམས་དཔའ་ལག་ན་རིན་པོ་ཆེས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ནི་བྱང་
ཆུབ་སེམས་དཔའི་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་ནམས་ཀྱི་ཕུང་པོ་ཅི་
འདྲ་བ་དེ་ལྟ་བུ་དེ་བཞིན་གཤེགས་པ་རྣམས་ལ་
ས་ལ་ཡང་གང་ལ་ཡང་མ་མཐོང་མ་ཐོས་ན་བྱང་ཆུབ་སེམས་
དཔར་གྱུར་པ་ལྟ་ཅི་སྨོས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་གང་ང་འདྲ་བའི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་སུ་(༨༡བ)གྱུར་ལ། དེ་དག་
ཀྱང་གནས་གཅིག་ཏུ་གཞོག་ཅིང་ན་བཟའ་དང༌། བཤོས་དང་། མལ་སྟན་དང་། ན་བའི་རྐྱེན་གྱི་སྨན་དང༌།
ཡོ་བྱད་རྣམས་ཀྱིས་བསྐལ་པར་གཞོག་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་དེ་དག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོའི་བསོད་ནམས་ཀྱི་ཕུང་པོ་བགྲང་མི་ནུས་ན། རིགས་ཀྱི་བུ་ང་གཅིག་པུ་འཇིག་རྟེན་གྱི་ཁམས་འདི་ན་
གནས་པས་ལྟ་ཅི་སྨོས། གང་འཇིག་རྟེན་ན་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་མིང་
དྲན་པ་དེ་དག་ནི། བདེ་བ་དང་ལྡན་པ་ཡིན་ནོ། །དེ་དག་ནི་རྒ་བ་དང་། འཆི་བོ་དང་། ན་བ་དང་། སྡུག་
བསྩལ་བ་ལས་ཡོངས་སུ་ཐར་བ་ཡིན་ནོ། །དེ་དག་ནི་འཁོར་བའི་ཐ་མ་གཞན་མེད་པའི་སྡུག་བསྔལ་ལས་ཐར་
བར་འགྱུར་རོ། །དེ་དག་ནི་གོས་དཀར་པོ་དང་སྐྱ་བོ་བཞིན་དུ་བྱ་ངང་པའི་རྒྱལ་པོ་མགྱོགས་པ་དང་རླུང་
གི་ཤུགས་འོང་བ་བཞིན་དུ་བདེ་བ་ཅན་གྱི་འཇིག་རྟེན་གྱི་ཁམས་སུ་དེ་བཞིན་གཤེགས་པ་སྣང་བ་མཐའ་
ཡས་ལས་ཆོས་མངོན་དུ་ཉན་པའི་ཕྱིར་འགྲོའོ། །ཐོས་ནས་ཀྱང་དེ་དག་གི་ལུས་འཁོར་བའི་སྡུག་བསྔལ་
མི་འབྱུང༌། འདོད་ཆགས་དང་ཞེ་སྡང་དང་། གཏི་མུག་མི་འབྱུང་རྒ་བ་དང་ཤི་བར་མི་འགྱུར། དེ་དག་གི་
ལུས་ལ་བཀྲེས་པར་མི་འགྱུར། མངལ་ན་གནས་པའི་སྡུག་བསྔལ་བ་ཤེས་པར་མི་འགྱུར་ཏེ། ཆོས་ཀྱི་ངོས་
- 135-



མ་ཎི་བཀའ་འབུམ།
བསྐྱོད་ནས་དེ་ཉིད་དུ་པདྨའི་ནང་དུ་སྐྱེ་བར་འགྱུར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོའི་ཡིད་དམ་བརྟན་པོ་ཡོངས་སུ་རྫོགས་པ་དང་། སེམས་ཅན་ཐམས་ཅད་ཐར་
པ་ལ་གཞོག་གི་བར་དུ། འཇིག་རྟེན་གྱི་ཁམས་དེ་ན་རྟག་ཏུ་འཛིན་ཅིང་གནས་སོ། །དེ་ནས་བཅོམ་ལྡན་
འདས་ལ་བྱང་ཆུབ་སེམས་དཔའ་ལག་ན་རིན་པོ་ཆེས་འདི་སྐད་ཅེས་གསོལ་ཏོ། །བཅོམ་ལྡན་འདས་གང་
གི་དུས་ན་ཡིད་དམ་བརྟན་པོ་དེ་ཡོངས་སུ་རྫོགས་པ་ལགས། བཅོམ་ལྡན་འདས་ཀྱིས་བཀའ་སྩལ་པ།
སེམས་ཅན་མང་པོ་འཁོར་(༨༢ན)བ་ན་འཁོར་བའི་སེམས་ཅན་དེ་དག་ཡོངས་སུ་སྨིན་པར་བྱེད་པ་དང་།
བྱང་ཆུབ་ཀྱི་ལམ་སྟོན་པར་བྱེད་ཅིང་། གང་དང་གང་གི་གཟུགས་ཀྱིས་འདུལ་བའི་སེམས་ཅན་རྣམས་དུལ་
བར་འགྱུར་བ་དེ་དང་དེའི་གཟུགས་ཀྱིས་ཆོས་འཆད་དེ། དེ་བཞིན་གཤེགས་པས་འདུལ་བའི་སེམས་ཅན་
རྣམས་ལ་ནི་དེ་བཞིན་གཤེགས་པའི་གཟུགས་ཀྱིས་ཆོས་འཆད། རང་སངས་རྒྱས་ཀྱིས་འདུལ་བའི་སེམས་
ཅན་རྣམས་ལ་ནི། རང་སངས་རྒྱས་ཀྱི་གཟུགས་ཀྱིས་ཆོས་འཆད། དགྲ་བཅོམ་པས་འདུལ་བའི་སེམས་
ཅན་རྣམས་ལ་ནི་དགྲ་བཅོམ་པའི་གཟུགས་ཀྱིས་ཆོས་འཆད། བྱང་ཆུབ་སེམས་དཔས་འདུལ་བའི་སེམས་
ཅན་རྣམས་ལ་ནི་བྱང་ཆུབ་སེམས་དཔའི་གཟུགས་ཀྱིས་ཆོས་འཆད། དབང་ཕྱུག་ཆེན་པོས་འདུལ་བའི་
སེམས་ཅན་རྣམས་ལ་ནི་དབང་ཕྱུག་ཆེན་པོའི་གཟུགས་ ཀྱིས་ཆོས་འཆད། མཐུ་བོ་ཆེས་འདུལ་བའི་
སེམས་ཅན་རྣམས་ལ་ནི་མཐུ་བོ་ཆེའི་གཟུགས་ཀྱིས་ཆོས་འཆད། ཚངས་པས་འདུལ་བའི་སེམས་ཅན་
རྣམས་ལ་ནི་ཚངས་པའི་གཟུགས་ཀྱིས་ཆོས་འཆད། དབང་པོས་འདུལ་བའི་སེམས་ཅན་རྣམས་ལ་ནི།
དབང་པོའི་གཟུགས་ཀྱིས་ཆོས་འཆད། ཉི་མས་འདུལ་བའི་སེམས་ཅན་རྣམས་ལ་ནི་ཉི་མའི་གཟུགས་ཀྱིས་
ཆོས་འཆད། ཟླ་བས་འདུལ་བའི་སེམས་ཅན་རྣམས་ལ་ནི་ཟླ་བའི་གཟུགས་ཀྱིས་ཆོས་འཆད། མེ་ལྷས་
འདུལ་བའི་སེམས་ཅན་རྣམས་ལ་ནི་མེ་ལྷའི་གཟུགས་ཀྱིས་ཆོས་འཆད། ཆུ་ལྷའི་གཟུགས་ཀྱིས་འདུལ་
བའི་སེམས་ཅན་རྣམས་ལ་ནི་ཆུ་ལྷའི་གཟུགས་ཀྱིས་ཆོས་འཆད། རླུང་གི་ལྷའི་གཟུགས་ཀྱིས་འདུལ་བའི་
སེམས་ཅན་རྣམས་ལ་ནི་རླུང་ལྷའི་གཟུགས་ཀྱིས་ཆོས་འཆད། ཀླུས་འདུལ་བའི་སེམས་ཅན་རྣམས་ལ་ནི་
ཀླུའི་གཟུགས་ཀྱིས་ཆོས་འཆད། བགེགས་མེད་པའི་བདག་པོས་འདུལ་བའི་སེམས་ཅན་རྣམས་ལ་ནི།
- 136 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བགེགས་མེད་པའི་བདག་པོའི་གཟུགས་ཀྱིས་ཆོས་འཆད། གནོད་སྦྱིན་གྱིས་འདུལ་བའི་སེམས་ཅན་
རྣམས་ལ་ནི་གནོད་སྦྱིན་གྱི་གཟུགས་ཀྱིས་ཆོས་འཆད། ངལ་(༨༨བ)བསོ་པོའི་གཟུགས་ཀྱིས་འདུལ་བའི་
སེམས་ཅན་རྣམས་ལ་ནི་ངལ་བསོས་པོའི་གཟུགས་ཀྱིས་ཆོས་འཆད། རྒྱལ་པོའི་གཟུགས་ཀྱིས་འདུལ་བའི་
སེམས་ཅན་རྣམས་ལ་ནི་རྒྱལ་པོའི་གཟུགས་ཀྱིས་ཆོས་འཆད། མཁས་པས་འདུལ་བའི་སེམས་ཅན་རྣམས་
ལ་ནི་མཁས་པའི་གཟུགས་ཀྱིས་ཆོས་འཆད། རྒྱལ་པོའི་མིས་འདུལ་བའི་སེམས་ཅན་རྣམས་ལ་ནི་རྒྱལ་པོའི་
མིའི་གཟུགས་ཀྱིས་ཆོས་འཆད། ཕ་དང་མས་འདུལ་བའི་སེམས་ཅན་རྣམས་ལ་ནི་ཕ་དང་མའི་གཟུགས་
ཀྱིས་ཆོས་འཆད་དེ། སེམས་ཅན་དག་ཇི་ལྟ་ཇི་ལྟར་འདུལ་བ། དེ་ལྟ་དེ་ལྟར་ཆོས་སྟོན་ཏོ། །རིགས་ཀྱི་བུ་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་དེ་ལྟར་སེམས་ཅན་ཡོངས་
སུ་སྨིན་པར་བྱེད་ཅིང་མྱ་ངན་ལས་འདས་པའི་ཆོས་སྟོན་ཏོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་
དཔའ་ལག་ན་རིན་པོ་ཆེས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ནི་ཤིན་ཏུ་ངོ་མཚར་ཐོབ་
པར་གྱུར་ཏེ། བདག་ནི་ནམ་ཡང་འདི་འདྲ་བའི་ཡུལ་མཐོང་བའམ། ཐོས་པར་མ་གྱུར་ཏེ། བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་ཡུལ་ཇི་ལྟ་བ་དེ་འདྲ་བ་ནི་དེ་བཞིན་གཤེགས་
པ་རྣམས་ལ་ཡང་མ་མཆིས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་འཛམ་བུའི་གླིང་
འདི་ཉིད་ན་རྡོ་རྗེའི་མངལ་ཞེས་བྱ་བའི་ཕུག་ཡོད་པ་དེ་ན་ལྷ་མ་ཡིན་བྱེ་བ་ཁྲག་ཁྲིག་བརྒྱ་སྟོང་དུ་མ་གནས་ཏེ།
དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལྷ་མ་ཡིན་རྣམས་ལ་
ལྷ་མ་ཡིན་གྱི་གཟུགས་ཀྱིས་ཆོས་འཆད་དེ། ཐེག་པ་ཆེན་པོའི་མདོ་རིན་པོ་ཆེའི་རྒྱལ་པོ་ཟ་མ་ཏོག་བཀོད་
པ་འདི་ཉིད་འཆད་དོ། ཁྱེད་ཅག་ཉོན་ཅིག །གང་ལྟ་མ་ཡིན་གཞན་པ་དེ་དག་ཀྱང་བྱམས་པའི་སེམས་དང་ཞི་
བའི་སེམས་སུ་བྱས་ཤིང་ལག་པའི་ཐལ་མོ་སྦྱར་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོ་ལ་ཆོས་ཀྱི་རྣམ་གྲངས་འདི་ཉིད་ཉན་ཏོ། །གང་འཇིག་རྟེན་ན་མདོ་སྡེའི་(༨༣ན)
རྒྱལ་པོ་འདི་ལྟ་བུ་མངོན་དུ་བྱེད་པ་དེ་དག་ནི་བདེ་བ་དང་ལྡན་པ་ཡིན་ནོ། །ཐོས་ནས་ཀྱང་མཚམས་མེད་པ་
ལྔ་དག་ཟད་པར་བྱེད་དོ། །འཆི་བའི་ཚེ་ཡང་དེ་བཞིན་གཤེགས་པ་བཅུ་གཉིས་གཤེགས་ནས་རིགས་ཀྱི་
• 137



མ་ཎི་བཀའ་འབུམ།
བུ་མ་འཇིགས་ཞིག །ཁྱོད་ཀྱིས་ཐེག་པ་ཆེན་པོའི་མདོ་སྡེའི་རྒྱལ་པོ་ཟ་མ་ཏོག་བཀོད་པ་ཐོས་སོ། །བདེ་བ་
ཅན་དུ་འགྲོ་བའི་ཕྱིར་ལམ་སྣ་ཚོགས་ཀྱང་སྟ་གོན་བྱས་སོ། །གདུགས་སྣ་ཚོགས་དང་། ཅོད་པན་དང་། རྣ་
ཆ་དང་། སེ་མོ་དོ་རྣམས་ཀྱང་སྟ་གོན་བྱས་སོ་ཞེས་དབུགས་འབྱིན་པར་མཛད་དོ། །ལྟས་དེ་ལྟ་བུ་འབྱུང་ཞིང་
འཆི་བའི་དུས་ཀྱི་ཚེ། བར་ཆད་མེད་པར་བདེ་བ་ཅན་དུ་འགྲོ་བར་འགྱུར་རོ། །ལག་ན་རིན་པོ་ཆེ། དེ་ལྟར་
བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་དེ་ནི་ལྷ་མ་ཡིན་རྣམས་ལ་མྱ་ངན་ལས་འདའ་བའི་
ཆོས་སྟོན་པར་བྱེད། སྒོ་སྟོན་པར་བྱེད་དོ། །དེ་ནས་བྱང་ཆུབ་སེམས་དཔའ་ལག་ན་རིན་པོ་ཆེས་བཅོམ་ལྡན་
འདས་ཀྱི་ཞབས་ལ་མགོ་བོས་ཕྱག་འཚལ་ཏེ་དེ་ཉིད་ནས་སོང་ངོ་། །དེ་ཡང་འདིས་ནས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་རྐང་པར་ལྡན་པ། བདེ་བར་གཤེགས་
པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ།
སངས་རྒྱས་བཅོམ་ལྡན་འདས་ཐམས་ཅད་སྐྱོང་བ་ཞེས་བྱ་བ་སྔོན་བྱུང་བར་གྱུར་ཏོ། །དེའི་ཚེ་དེའི་དུས་ན་
བ་པ་ཐམས་ཅད་རྣམ་པར་སེལ་བ་ང་ནི་མི་མི་རྒྱུ་བའི་སའི་ཕྱོགས་རི་ཁྲོད་ཀྱི་བར་རི་བྲགས་ཤིག་ན་
གནས་ཤིང་བཟོད་པ་སྨྲ་བར་གྱུར་ཏེ། དེའི་ཚེ་དེའི་དུས་སུ་ངས་དེ་བཞིན་གཤེགས་པ་ལས་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་ཡོན་ཏན་བརྗོད་པ་ཐོས་ཏེ། འདི་ལྟ་སྟེ། གསེར་
གྱི་ས་ལ་སོང་ནས་སེམས་ཅན་སྤྱིའི་ཚུགས་སུ་འདུག་པ་རྣམས་ལ་འཕགས་པའི་ལམ་ཡན་ལག་བརྒྱད་པའི་
ལམ་མྱ་ངན་ལས་འདའ་བ་སྟོན་པར་བྱེད་པ་དང་ལྡན་པའི་ཆོས་སྟོན་ཏོ། །དེ་ནས་གསེར་གྱི་ས་ལས་བྱུང་
སྟེ། དངུལ་(༨༣བ)གྱི་ས་ལ་སོང་ནས། དེ་ན་སྐྱེས་བུ་གང་ཟག་རྐང་པ་བཞི་ཡོད་པ་དེ་དག་ལ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཁྱེད་ཅག་བསམ་པ་དམ་པ་རབ་ཀྱིས་
མྱ་ངན་ལས་འདའ་བའི་རྒྱགས་ཀྱི་རྗེས་སུ་སེམས་ཤིང་མངོན་དུ་ཕྱོགས་པའི་ཆོས་ཀྱི་རྣམ་གྲངས་ཉོན་
ཅིག་ཅེས་ཆོས་འཆད་དོ། །དེ་ནས་སྐྱེས་བུ་དེ་དག་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རབ
གཟིགས་ཀྱི་དབང་པོའི་མདུན་དུ་འདུག་སྟེ་འདི་སྐད་ཅེས་སྨྲས་སོ། །སེམས་ཅན་ལོང་བ་རྣམས་ལ་ནི་ལམ་
སྟོན་ཅིག །མགོན་མ་མཆིས་པ་རྣམས་ལ་ནི་མགོན་དང་སྐྱོབས་མཛོད་ཅིག །ཕ་དང་མ་མ་མཆིས་པ་རྣམས་
སྒྲ
རས་
- 138 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ལ་ནི་ཕ་དང་མར་མཛོད་ཅིག །ངན་སོང་གསུམ་གྱི་མུན་པ་ལ་ནི་སྒྲོན་མེ་མཛོད་ཅིག །ཚོར་བར་བགྱིད་
པའི་ཐར་པའི་ལམ་སྟོན་ཅིག །སེམས་ཅན་གང་དག་རྟག་ཏུ་ཁྱོད་ཀྱི་མཚན་རྗེས་སུ་དྲན་ཞིང་ཡོངས་སུ་ལེན་
པ་དེ་དག་ནི་བདེ་བར་ལྡན་པ་ལགས་སོ། །བདག་ཅག་མྱོང་བ་ལྟ་བུ་སྡུག་བསྔལ་ལས་ཀྱང་ཐར་བར་འགྱུར་
རོ། །དེ་ནས་སེམས་ཅན་དེ་དག་གི་རྣ་བའི་བུ་གར་ཐེག་པ་ཆེན་པོའི་མདོ་སྡེ་ཟ་མ་ཏོག་བཀོད་པའི་སྒྲ་བྱུང་
བ་དང་
། སྐྱེས་བུ་དེ་དག་གིས་དེ་ཐོས་ནས། ཕྱིར་མི་ལྡོག་པའི་ས་བསྒྲུབས་ཤིང་ཤིན་ཏུ་བདེ་བ་དང་ལྡན་
པར་གྱུར་ཏོ།། །།
བམ་པོ་གཉིས་པ།
བམ་པོ་གཉིས་པ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོ་བྱུང་ནས་ས་གཞན་ལྕགས་ལས་བྱས་པར་སོང་སྟེ། གང་དུ་ལྷ་མ་ཡིན་གྱི་རྒྱལ་པོ་གཏོར་མ་ཞེས་བྱ་
བ་མཆིས་པ་དེར་སོང་བ་དང་། དེ་ནས་ལྷ་མ་ཡིན་གྱི་རྒྱལ་པོ་གཏོར་མས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོ་རྒྱང་མ་ནས་འོང་བ་མཐོང་ནས་སླས་དང་། འཁོར་དང་། ལྷ་
མ་ཡིན་སྐུར་པོ་དང་། ཐུང་དུ་ལ་སོགས་པ་དུ་མ་དང་འགྲོགས་ཤིང་འཁོར་དང་བཅས་ཏེ་དོང་ནས་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་རྐང་པ་ལ་ཕྱག་འཚལ་ཏེ་འདི་སྐད་
ཅེས་སྨྲས་སོ། །དེ་རིང་དུ་ནི་བདག་གི་ཚེའི་འབྲས་བུ་མཆིས་སོ། །དེ་རིང་དུ་ནི་བདག་གི་བསམ་པ་རྫོགས་
(༨༤ན)སོ། །དེ་རིང་དུ་ནི་བདག་གི་བསམ་པ་ཡོངས་སུ་རྫོགས་ཏེ། གང་བདག་གི་ཁྱོད་ཡང་དག་པར་
མཐོང་བས་དེའི་ཚེ་ལུས་ཐམས་ཅད་བདེ་བ་དང་ལྡན་པར་གྱུར་ཏོ། །དེ་ནས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རིས་གཟིགས་ཀྱི་དབང་པོ་ལ་རིན་པོ་ཆེའི་ཁྲི་ཕུལ་ཏེ་བཅོམ་ལྡན་འདས་སྡིག་པ་ལ་
དགའ་བ། གཞན་གྱི་ཆུང་མ་ལ་ཆགས་པ། སྲོག་གཅོད་པ་ལ་བརྩོན་པ། ཕ་རོལ་གྱི་སྲོག་གཅོད་པ། རྒ་བ་
དང་འཆི་བས་འཇིགས་པ་རྣམས་ལ་ཐུགས་རྗེས་གཟིགས་ཤིག །འཁོར་བས་སྐྱོ་བ་རྣམས་ལ་སྐྱབས་མཛོད་
- 139 -



མ་ཎི་བཀའ་འབུམ།
ཅིག །མགོན་པོ་ཁྱོད་ནི་ཕ་དང་མར་གྱུར་པ་ལགས་ཀྱིས་བདག་ཅག་བཅིང་བོས་བཅིངས་པ་རྣམས་ལ་ལམ་
སྟོན་ཅིག །རིགས་ཀྱི་བུ་འདི་ལྟ་སྟེ། དཔེར་ན་གང་དག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ལ་བསོད་སྙོམས་འབུལ་བ་དེ་དག་གི་བསོད་ནམས་ཀྱི་ཕུང་པོ་འདི་བཤད་དོ། །
རིགས་ཀྱི་བུ་འདི་ལྟ་སྟེ། དཔེར་ན་ང་དང་འདྲ་བའི་བྱང་ཆུབ་སེམས་དཔའ་གངྒཱའི་ཀླུང་གི་བྱེ་མ་སྙེད་བཅུ་
གཉིས་ཡོད་པར་གྱུར་ལ། དེ་དག་ཀྱང་གནས་གཅིག་ཏུ་བདེ་བའི་ཡོ་བྱད་ཐམས་ཅད་ཀྱིས་ལྷའི་བསྐལ་པར་
གནས་སུ་བཅུག་ན་དེ་དག་གིས་ཀྱང་བསོད་ནམས་ཀྱི་ཕུང་པོ་དེ་བགྲང་བར་མི་ནུས་ན། ང་གཅིག་པུ་ལྷ་མ་
ཡིན་གྱི་གནས་ན་གནས་པས་ལྟ་ཅི་སྨོས། རིགས་ཀྱི་བུ་འདི་ལྟ་སྟེ། དཔེར་ན་རྡུལ་ཕྲ་རབ་ཀྱི་ཚད་ནི་ངས་
བགྲང་བར་ནུས་ཀྱི། རིགས་ཀྱི་བུ་བསོད་སྙོམས་ཀྱི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་སོ། །
རིགས་ཀྱི་བུ་འདི་ལྟ་སྟེ། དཔེར་ན་རྒྱ་མཚོ་མཆིང་རྣམ་ཆེན་པོའི་ཐིགས་པ་ནི་ངས་རེ་རེ་ནས་བགྲང་ནུས་ཀྱི།
རིགས་ཀྱི་བུ་བསོད་སྙོམས་ཀྱི་བསོད་རྣམས་ཀྱི་ཕུང་པོ་ནི་ངས་བསྲུང་མི་ནུས་སོ། །རིགས་ཀྱི་བུ་འདི་ལྟ་སྟེ།
དཔེར་ན་གླིང་ཆེན་པོ་བཞི་པའི་སྐྱེས་པ་དང་། བུད་མེད་དང་། ཁྱེའུ་དང་། བུ་མོ་དེ་དག་ཐམས་ཅད་རྣམས་
ཀྱི་ལས་ལ་བརྩོན་པར་གྱུར་ལ། གླིང་ཆེན་པོ་བཞི་པའི་མི་དེ་དག་རྣམས་གཞན་ནི་མི་བྱེད་ཀྱི་ཡུངས་ཀར་
འབའ་ཞིག་བྱེད་(༨༤བ)ལ་དུས་སུ་ཀླུའི་རྒྱལ་པོས་ཀྱང་ཆར་པའི་རྒྱུན་ཕབ་སྟེ། ཡུངས་ཀར་དེ་དག་ཀྱང་
ལེགས་པར་གྲུབ་ནས་གཡུལ་གཅིག་ཏུ་བྱས་ཏེ་སྐྱེས་པ་དང་། བུད་མེད་དང་། ཁྱེའུ་དང་། བུ་མོ་དེ་
དག་ཐམས་ཅད་ཀྱིས་ཁུར་ཤིང་རྟ་དང༌། བམ་པོ་དང༌། སྐོན་པ་དང༌། རྔ་མོ་དང་། བོང་བུ་དང་། བ་ལང་
དང་། དེ་དག་ཐམས་ཅད་ལ་བཀལ་ཏེ་གཡུལ་ཆེན་པོ་དེར་སྤུངས་ནས་བོང་བུ་དག་དང་། བ་ལང་དག་གིས་
བཅགས་ཏེ་ཕུང་པོ་ཆེན་པོར་བྱས་ཀྱང་། རིགས་ཀྱི་བུ་དེ་ནི་ངས་འབྲུ་རེ་རེ་ནས་བགྲང་ནུས་ཀྱི། རིགས་ཀྱི་བུ་
བསོད་སྙོམས་ཀྱི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ། དཔེར་ན་
རི་རབ་ལྷུན་པོ་དཔག་ཚད་བརྒྱད་ཁྲི་བཞི་སྟོང་འོག་ཏུ་ནུབ་པ་དང་། འཕང་གི་སྲིད་དུ་དཔག་ཚད་བརྒྱད་
ཁྲི་བཞི་སྟོང་ཡོད་པ་དེ་ནི་རིགས་ཀྱི་བུ་གྲོ་གའི་ཕུང་པོར་གྱུར་པ། རྒྱ་མཚོ་མཆིང་རྣམ་ཆེན་པོ་ནི་སྣག་ཚས་
ཡོངས་སུ་གང་བར་གྱུར། གླིང་བཞི་ན་གནས་པའི་སྐྱེས་པ་དང་། བུད་མེད་དང་། ཁྱེའུ་དང་། བུ་མོ་དེ་
- 14) -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དག་ཐམས་ཅད་ནི་ཡི་གེ་པར་གྱུར་ཏེ། རི་རབ་ལྷུན་པོ་དང་མཉམ་པ་མཐའ་ཡས་མུ་མེད་པ་དེ་ཡི་གེར་
བྲིས་ཀྱང་རིགས་ཀྱི་བུ་ཡི་གེ་དེ་རེ་རེ་ནས་ངས་བགྲང་ནུས་ཀྱི། རིགས་ཀྱི་བུ་བསོད་སྙོམས་ཀྱི་བསོད་ནམས་
ཀྱི་ཕུང་པོ་དེ་ནི་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ། དཔེར་ན་ཡི་གེ་པ་དེ་དག་ཐམས་ཅད་བྱུང་ཆུབ་
སེམས་དཔའ་ས་བཅུ་ལ་གནས་པར་གྱུར་ན། གང་བྱང་ཆུབ་སེམས་དཔའ་ས་བཅུ་ལ་གནས་པ་རྣམས་ཀྱི་
བསོད་ནམས་ཀྱི་ཕུང་པོ་ཇི་ཙམ་པ་བསོད་སྙོམས་ཀྱི་བསོད་ནམས་ཀྱི་ཕུང་པོ་དེ་ཡང་དེ་ཙམ་མོ། །རིགས་
ཀྱི་བུ་འདི་ལྟ་སྟེ། དཔེར་ན་རྒྱ་མཚོ་མཆིང་རྣམ་གྱི་བྱེ་མ་ནི་བྱེ་མ་རེ་རེ་ནས་ངས་བགྲང་ནུས་ཀྱི། རིགས་ཀྱི་
བུ་བསོད་སྙོམས་ཀྱི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་སོ། །དེ་ནས་ལྷ་མ་ཡིན་གཏོར་མ་མཆི་
མ་དང་བཅས། ངོམ་ཟུང་གནག དབུགས་ཀྱིས་བརྣངས་ཤིང་སྐད་ར་ར་པོར་གྱུར་ལ། ཤུགས་འབྱིན་ཅིང་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་(༨༥ན)ཀྱི་དབང་པོ་ལ་འདི་སྐད་ཅེས་
གསོལ་ཏོ། །བདག་གཏོར་མ་སླས་དང༌། འཁོར་དང་བཅས་པ་སྦྱིན་པ་ཇི་ལྟ་བུ་ཞིག་བགྱིས་ནས། ཚེ་འདི་
ཉིད་ལ་བཅིངས་པ་ཐོབ་པར་གྱུར་ཏེ། བདག་གིས་ཞིང་ངན་པ་ལ་སྦྱིན་པ་བྱིན་ཏེ། ལས་དེའི་འབྲས་བུ་མྱོང་
བ་འདི་ལེགས་པ་ལྟ། ཐམས་ཅད་མཁྱེན་པའི་ཞིང་ལ་ནི་ཐལ་བ་སྤར་བ་གང་གཏོར་ཀྱང་བདུད་རྩི་འགྲུབ་
པར་འགྱུར་ན། བདག་གིས་མ་འཚལ་བས་མཆོད་སྦྱིན་མཆོད་པའི་ཚེ་མིའུ་ཐུང་གི་གཟུགས་ཀྱིས་སློང་བ་
མཆིས་ནས་བདག་གིས་བལ་གླང་དང་། རྟའི་ཐེག་པ་ཅོད་པན་དང་རྣ་ཆ་དང་། སེ་མོ་དོ་མང་པོ་དང་ལྡན་
པ་ནི་བཤམས། གཡག་རྔའི་རྡུལ་ཡབ་རིན་པོ་ཆེས་སྤྲས་པ་ནི་དཔྱངས། མུ་ཏིག་གི་སེ་མོ་དོ་དག་དང་མུ་
ཏིག་ལས་བགྱིས་པའི་མཇུག་མ་དག་ནི་མུ་ཏིག་གི་དྲ་བ་དག་གིས་གཡོགས། གསེར་གྱི་དྲིལ་བུ་དག་ནི་
དངུལ་གྱིས་བརྒྱུས་ཏེ་སྒྲ་སིལ་སིལ་མཆི་ཞིང་། གཞན་ཡང་གླང་སེར་སྐྱ་སྟོང་དག་རྨིག་པ་ནི་དངུལ་ལས་
བགྱིས། རྭ་ནི་གསེར་ལས་བགྱིས་ཤིང་མུ་ཏིག་གི་དྲ་བས་
་གི་དྲ་བས་གཡོགས་ཏེ་མཆི་བ་དེ་འདྲ་བའི་གླང་སེར་སྐྱ་
དག་དང་། གཞན་ཡང་བུད་མེད་གཞོན་ནུ་ཤིན་ཏུ་ཁ་དོག་བཟང་ཤིང་ཤ་རྒྱས་པ་དང་ལྡན་པ། ཤིན་ཏུ་
སྡུག་པ་ལྷའི་བུ་མོ་དང་འདྲ་ཞིང་འགྲན་པ། ལྷའི་རྒྱན་གྱིས་བརྒྱན་པ། ཅོད་པན་དང་། རྣ་ཆ་དང་
། སེ་མོ་
དོ་མང་པོ་ཐོགས་པ། དཔུང་རྒྱན་དང་། གདུ་བུ་དང་། རྐང་པའི་གདུ་བུ་དང་། རྐེད་པའི་སྐ་རགས་ཀྱི་རྒྱན་
- 141 -



མ་ཎི་བཀའ་འབུམ།
དང༌། སོར་གདུབ་དང་། སེ་རལ་གྱི་རྒྱན་དང༌། མཐེ་བོ་གཡོན་པ་སོར་གདུབ་དང་ལྡན་པ། སྒྲ་སིལ་སིལ་
མཆི་བ་དང་ལྡན་པ། གོས་ཚོན་སྣ་ཚོགས་སུ་བཅས་པ་གྱོན་པ་སྟོང་དག་དང་། གཞན་ཡང་རིན་པོ་ཆེའི་ཁྲིའུ་
བརྒྱ་སྟོང་དག་དང། གསེར་གྱི་ཕུང་པོ་དང་། དངུལ་གྱི་ཕུང་པོ་དང་། རིན་པོ་ཆེའི་ཕུང་པོ་དུ་མ་དག་ནི་
བཞག །གོས་དང་རྒྱན་གྱི་ཕུང་པོ་དུ་མ་དག་ནི་བཞག །བ་ལང་གི་རིགས་བརྒྱ་སྟོང་དུ་མ་རྫི་དང་ལྡན་པ་
དག་ནི་སྟ་གོན་བགྱིས། ཟས་དང་སྐོམ་མང་པོ་དག་(༨༥བ)ནི་བཞག །ལྷའི་ཟས་རོའི་རོ་མཆོག་དང་ལྡན་
པ་དག་ནི་སྟ་གོན་བགྱིས། གསེར་དང་དངུལ་གྱི་དྲིལ་བུ་རིན་པོ་ཆེས་སྤྲས་པ་དག་ནི་རྟག་ཏུ་བཞག །
གསེར་དང་དངུལ་གྱི་སེང་གེའི་ཁྲིའུ་དུ་མ་དག་ནི་རིན་པོ་ཆེས་སྤྲས། ལྷའི་གཡག་རྔའི་རྡུལ་ཡབ་ཀྱི་རྩ་བ་
དང་། གདུགས་དང༌། ལྷམ་དག་ནི་གསེར་གྱིས་བརྒྱན། གསེར་གྱི་ཅོད་པན་སྟོང་ཕྲག་དུ་མ་དག་ནི་རིན་
པོ་ཆེས་བརྒྱན་ཅིང་བཞག་པ་དང་། དེའི་ཚེ་རྒྱལ་པོ་ནི་སྟོང་ཚོགས། བྲམ་ཟེ་ནི་འབུམ་ཚོགས། རྒྱལ་རིགས་
ནི་འབུམ་ཕྲག་དུ་མ་ཚོགས་ཏེ། དེའི་ཚེ་བདག་གིས་སའི་གདུགས་གཅིག་ཏུ་བགྱིས་པ་བདག་ངོ་མཚར་དུ་
གྱུར་ཏེ། དེ་བས་ན་ཐོག་མའི་སྡིག་པ་མཐོལ་ལོ་བཤགས་སོ། །རྒྱལ་རིགས་ཀྱི་ཆུང་མ་རྣམས་ནི་སྙིང་གར་
དྲལ་ཏེ། ཁྱེའུ་དང་བུ་མོ་གཞོན་ནུ་དག་སྲོག་བཅད། རྒྱལ་རིགས་ཆེན་པོ་དག་ཐམས་ཅད་ནི་ཁུ་སྒོ་དང་།
ལྕགས་ཀྱིས་བཅིངས་ནས་ཟངས་ཀྱི་བྲག་ཕུག་ཏུ་ཁྲིད་དེ། རྒྱལ་རིགས་འབུམ་ཕྲག་དུ་མ་ནི་ཟངས་ཀྱི་
བྲག་ཕུག་དེར་སྩལ། ཁ་ཤ་དང་པན་ད་པ་ལ་སོགས་པའི་རྒྱལ་རིགས་དེ་དག་ནི་ལྕགས་ཐག་ལྕགས་ཀྱི་ཕུར་
པ་དང་ལྡན་པས་རྐང་ལག་བཅིངས་ནས་ཕུག་དེར་བཞག་སྟེ། དེའི་ཚེ་བདག་གིས་ཆབ་སྒོ་ཐམས་ཅད་ཀྱང་
བཀུམ་མོ། །དང་པོ་ནི་ཤིང་གི་སྒོའོ། །གཉིས་པ་ནི་སེང་ལྡེང་གི་སྒོའོ། །གསུམ་པ་ནི་འཁོར་བའི་སྒོའོ། །
བཞི་པ་ནི་ཟངས་ཀྱི་སྒོའོ། །ལྔ་པ་ནི་ལྕགས་ཀྱི་སྒོའོ། །དྲུག་པ་ནི་དངུལ་གྱི་སྒོའོ། །བདུན་པ་ནི་གསེར་གྱི་སྒོ་
སྟེ། གསེར་གྱི་སྒོ་དེར་རི་བདུན་གཅིག་གི་སྟེང་དུ་གཅིག་བརྩེགས་ཏེ་བཞག་གོ །དེ་ནས་བདག་གིས་ཤིང་
རྟ་བཅུ་པའི་བུ་ཚོལ་ཞིང་གདུགས་ལ་ལ་ལ་ནི་སྦྲང་བུའི་གཟུགས་ཀྱིས། གདུགས་ལ་ལ་ལ་ནི་བུང་བའི་
གཟུགས་ཀྱིས། གདུགས་པ་ལ་ལ་ལ་ནི་ཕག་གི་གཟུགས་ཀྱིས། གདུགས་ལ་ལ་ལ་ནི་མིའི་གཟུགས་ཀྱིས་
དེ་ལྟར་བསྒྱུར་ཏེ། གདུགས་རེ་རེ་ཞིང་གཞན་དང་གཞན་གྱི་གཟུགས་ཀྱི་མཆི་ཡང་མངོན་དུ་མ་མཐོང་ནས།
- 1 42 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དེའི་ཚེ་བདག་གིས་(༥༦ན)རྗེས་སུ་བསམས་ཏེ་མཆོད་སྦྱིན་བགྱི་བར་བརྩམས་པ་དང༌། དེའི་ཚེ་ཤིང་རྟ་
བཅུ་པའི་བུ་གླགས་ཚོལ་བ་མཆིས་ཏེ། དེས་རི་བདུན་དྲལ་ཅིང་གཤེགས་ནས་མྱུར་དུ་ཕྱོགས་གཞན་དུ་བོར་
ཏེ་རྒྱལ་རིགས་དེ་དག་ལ་སྐད་ཆེར་སྨྲས་པ་དང་། རྒྱལ་པོ་དེ་དག་གིས་སྒྲ་དེ་ཐོས་སོ། །ཐོས་ནས་དབུགས་
ཕྱིན་པར་གྱུར་ཏེ་གནས་པ་དང་། ཁྱེད་ཅག་གསོན་ནམ་ཤི་ཞེས་སྨྲས་པ་དང་། དེ་དག་གིས་བཅོམ་ལྡན་
འདས་བདག་ཅག་ནི་གསོན་ནོ་ཞེས་སྨྲས་སོ། །དེ་ནས་སྐྱེས་བུ་དཔའ་བོ་ཆེན་པོ་དེས་སྒོ་དེ་དག་ཐམས་ཅད་
བཅོམ་ནས་ཟངས་ཀྱི་ཕུག་དེ་དག་མཐོང་བ་དང༌། རྒྱལ་པོ་བཅིངས་པ་དེ་དག་ཐམས་ཅད་ཀྱིས་མཐུ་བོ་
ཆེ་མཐོང་ནས་ཡང་ན་ནི་ལྷ་མ་ཡིན་གཏོར་མ་ཤིའོ། །འཆི་བའི་དུས་བྱས་སོ། །ཡང་ན་ནི་བདག་ཅག་བསད་
པའི་དུས་ལ་བབ་པ་ལྟ་ཞིག་ཅེས་ཕན་ཚུན་དུ་སེམས་པ་ལས། དེ་ནས་དེ་དག་གིས་བདག་ཅག་ནི་གཡུལ་
གྱི་སར་ཤི་ན་ལེགས་ཀྱི་བཅིང་བས་བཅིངས་བཞིན་དུ་ཤི་ན་མ་ལེགས་ཏེ། བདག་ཅག་ནི་བཅིང་བས་
བཅིངས་བཞིན་དུ་ཤི་བའི་དུས་བྱས་པར་གྱུར་ན་རྒྱལ་རིགས་ཀྱི་ཆོས་ཀྱང་མེད་པར་འགྱུར་གྱི། གཡུལ་
གྱི་སར་ཤི་བའི་དུས་བྱས་ན་ནི་བདག་ཅག་མཐོ་རིས་སུ་སྐྱེ་བར་འགྱུར་རོ་ཞེས་གཅིག་ལ་གཅིག་དེ་སྐད་
སྨྲའོ། །དེ་ནས་རྒྱལ་པོ་ཆེན་པོ་དེ་དག་ཐམས་ཅད་བདག་བདག་གི་ཁབ་ཏུ་དོང་སྟེ་ཤིང་རྟ་འདྲེན་པའི་རྟ་
དུ་མ་སྟ་གོན་བགྱིས་སོ། །གང་གི་ཚེ་ན་དེ་དག་གིས་ཤིང་རྟ་དང་མཚོན་ཆ་རིན་པོ་ཆེ་ཆེན་པོ་དག་སྟ་གོན་
བགྱིས་པ་དེའི་ཚེ་ཤིང་རྟ་བཅུ་པའི་བུ་མིའུ་ཐུང་གི་གཟུགས་སུ་སྤྲུལ་ནས་རི་དྭགས་ཀྱི་པགས་པ་སེ་རལ་
དུ་ཐོགས། སྨྱིག་མའི་འཁར་བ་ཐོགས། ཁྲིའུ་འཚལ་ཏེ་བདག་གི་དྲུང་དུ་མཆིས་ནས་ཆབ་སྒོར་ཕྱིན་པ་དང་།
སྒོ་བས་བྲམ་ཟེ་མིའུ་ཐུང་མ་འགྲོ་ཞིག་ཅེས་བསྒྲགས་ནས། དེས་བདག་ནི་ཤུལ་རིང་པོ་ནས་མཆིས་སོ་ཞེས་
སྨྲས་སོ། །དེ་ནས་སྒོ་བས་དེ་ལ་བྲམ་ཟེས་གང་ནས་འོངས་ཞེས་དེ་སྐད་སྨྲས་པ་དང་། བདག་ནི་ཟླ་བའི་
གླིང་ནས་རྒྱལ་པོ་དྲང་སྲོང་གི་དྲུང་དུ་མཆིས་སོ། །(༨༦བ)དེ་ནས་སྐྱེས་བུ་སྒོ་བ་དེ་སོང་སྟེ། གཏོར་མ་ལ་ལྷ་
ཁྱོད་ཀྱི་ཞལ་སྔར་བྲམ་ཟེ་མིའུ་ཐུང་ཞིག་མཆིས་སོ་ཞེས་སྨྲས་སོ། །དེ་ནས་ལྷ་མ་ཡིན་གྱི་དབང་པོ་གཏོར་
མས་ཅིའི་དངོས་པོ་ཞིག་སློང་ཞེས་དེ་སྐད་སྨྲས་པ་དང་། ལྷ་མ་འཚལ་ཏོ་ཞེས་སྨྲས་སོ། །དེ་ནས་རྒྱལ་པོ་
གཏོར་མས་ཁྱོད་
མས་ཁྱོད་སོང་ལ་བྲམ་ཟེ་དེ་ཁྲིད་དེ་ཤོག་ཅིག་ཅེས་དེ་སྐད་སྨྲས་པ་དང་། སྒོ་བ་དེས་དེ་བོས་ཏེ་
- 143 -



མ་ཎི་བཀའ་འབུམ།
བྲམ་ཟེ་ཆེན་པོ་བཞུད་ཅིག་ཅེས་སྨྲས་ནས་དེ་ནང་དུ་སོང་བ་དང་རིན་པོ་ཆེའི་ཁྲིའུ་ལ་བཞག་སྟེ། པ་བ་སངས་
ཀྱང་དེའི་ཚེ་ན་དེ་ན་གནས་སོ། །དེ་ཡང་དེའི་མཁན་པོར་གྲགས་ནས་དེས་གཏོར་མ་ལ་འདི་ནི་དུས་ཀྱི་སྐྱེས་
བུ་འདྲ་བ་ཞིག་ཕྱིན་ཏེ་ཁྱོད་ལ་ངེས་པར་བར་ཆད་བྱེད་དོ་ཞེས་དེ་སྐད་སྨྲས་སོ། །བཅོམ་ལྡན་འདས་ཇི་ལྟར་
མཁྱེན། ངས་ནི་ལྟས་དང་མཚན་མ་ལས་ཤེས་སོ། །བདག་ཅག་གིས་ཐབས་ཇི་ལྟ་བུ་ཞིག་བགྱི། དེ་ནས་
མཐུ་བོ་ཆེས་ངེས་པར་སྦྱིན་པ་ལ་འགྱོད་པར་འགྱུར་རོ་སྙམ་དུ་བསམས་ནས་དེས་དེའི་ཁར་ས་ར་སྭ་ཏི་
བཅུག་པ་དང་། དེའི་ཚེ་དེས་སྨྲས་པ། བྲམ་ཟེ་ཚུར་ཤོག །ཁྱོད་ཇི་ལྟ་བུར་སེམས། བྲམ་ཟེ་དེས་དེ་ལ་འདི་
སྐད་ཅེས་སྨྲས་སོ། །གོམ་པ་གཉིས་ཤིག་གསོལ་ཏོ། །བྲམ་ཟེ་ཆེན་པོ་ཁྱོད་ཀྱིས་ཇི་ལྟར་གོམ་པ་གཉིས་བླངས་
ན་ངས་ནི་གོམ་པ་གསུམ་སྦྱིན་ནོ། །དེ་ནས་བླང་བ་བླངས་ནས་བཀྲ་ཤིས་སོ་ཞེས་སྨྲས་ཏེ། དེས་ཆུ་དང་
ཏིལ་དང་གསེར་དང་བཅས་པ་བླངས་སོ། །དེ་ནས་མིའུ་ཐུང་དེའི་གཟུགས་མི་སྣང་བར་བྱས་སོ། །དེ་ནས་
པ་བ་སངས་དེས་འདི་སྐད་ཅེས་སྨྲས་སོ། །རྒྱལ་པོའི་དྲང་སྲོང་ཁོ་བོས་དུས་ཀྱི་སྐྱེས་བུ་འོངས་སོ་ཞེས་བྱས་ན་
ཁྱོད་ཀྱིས་ངའི་ཚིག་མ་མཉན་ཏེ། ལས་དེའི་འབྲས་བུ་མྱོང་བར་གྱིས་ཤིག །དེས་བདག་གི་ལུས་ཆེན་པོར་
བསྒྱུར་བ་དང་ཉི་མ་དང་ཟླ་བ་ནི་དེའི་ཕྲག་པ་ལ་གནས། ལག་ན་ནི་རལ་གྲི་དང་། གཞུ་དང་། འཁོར་ལོ་
དང༌། མཚོན་ཆ་དག་ཐོགས་སོ། །དེ་ནས་ལྷ་མ་ཡིན་གྱི་དབང་པོ་གཏོར་མ་ཁ་བུབ་ཏུ་འགྱེལ་ནས་དྲན་པ་
ཉམས་ཏེ་འདར་འདར་པོར་བྱས་ནས་བདག་གིས་ཅི་བགྱིས་རང་གི་ལག་ནས་དུག་འཚལ་བ་ལྟ་ཞེས་
སྨྲས་སོ། །གོམ་(༨༧ན)པ་གཉིས་ནི་ཚང་ན་གསུམ་པ་བྱིན་ཅིག་ཅེས་སྨྲས་པ་དང་། གསུམ་པ་མ་མཆིས་
སོ་ཞེས་དེས་སྨྲས་སོ། ཁོ་བོས་བླང་བ་ཡང་བླངས་སོ། །བདག་གིས་ཐབས་ཇི་ལྟ་བུ་ཞིག་བགྱི། ངོས་གར་
བཞག་པ་དེར་ཁྱོད་ཀྱིས་འདུག་པར་གྱིས་ཤིག །དེ་ནས་ལྷ་མ་ཡིན་གྱི་དབང་པོ་གཏོར་མས་འདི་སྐད་ཅེས
སྨྲས་སོ། །བདག་ནི་བཀའ་ཅི་སྩལ་པ་དེ་བཞིན་དུ་བགྱིད་དོ། །མད་དོ་མད་དོ་ཞེས་བགྱིས་དེས་སྨྲས་པ།
མད་དོ་མད་པར་བགྱིད་དོ། །དེས་བདེན་པའི་ཞགས་པས་བཅིངས་ནས་མཆོད་སྦྱིན་གྱི་གནས་དེ་ཡང་
བཤིག་གོ །སྣོད་དེ་དག་ཀྱང་ལྷག་མ་ཅན་དུ་བགྱིས་སོ། །བུ་མོ་གཞོན་ནུ་དེ་དག་ཀྱང་པན་ད་པ་དང༌། ཀོའུ་
ར་བ་དག་གིས་མནོལ་བར་བགྱིས་སོ། །སེང་གེའི་ཁྲི་དེ་དག་དང༌། ལྷའི་གདུགས་དེ་དག་དང་། ལྷམ་རིན་
- 144 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
པོ་ཆེས་བརྒྱན་པ་དེ་དག་དང་། གོས་དང་རྒྱུན་དེ་དག་དང་། གསེར་གྱི་དཔུང་རྒྱན་རིན་པོ་ཆེས་སྨྲས་པ་དེ་
དག་དང་། གླང་སེར་སྐྱ་དེ་དག་ཀྱང་པན་ད་པ་དང་ཀོའུ་ར་བ་དེ་དག་གིས་འཚལ་ཏོ། །བདག་གིས་གཞི་དེ་
དག་ཀྱང་བཅོམ་མོ། །དེ་ནས་ལྷ་མ་ཡིན་གྱི་དབང་པོ་གཏོར་མ་ལུས་ལ་སེམས་ཤིང་གཏོར་མ་ནི་མཆོད་
སྦྱིན་རྒྱ་ཆེར་བགྱིད་ན། ཐབས་མ་འཚལ་བས་དུས་མ་ལགས་པར་སྦྱིན་པ་བྱིན་པས་བཅིངས་པ་ཉིད་ཐོབ་
པར་གྱུར་ཏེ། ལྷ་ལ་ཕྱག་འཚལ་ལོ་སྙམ་མོ། །དེ་ཁྲིད་ནས་བྱེད་པ་པོ་བཞིན་དུ་སླས་དང་འཁོར་དང་བཅས་
ཏེ་སའི་འོག་ཏུ་བཞག་གོ །བདག་གིས་སྔོན་ཞིང་ངན་པ་ལ་སྦྱིན་པ་བགྱིས་སོ་ཞེས་གསོལ་བོ་ལགས་ཏེ།
ཕྱག་ན་མེ་ཏོག་པདྨ་བཟང་པོ་ཐོགས་པས་སྐྱབས་མཛོད་ཅིག །པདྨའི་དཔལ་གྱིས་བརྒྱན་པ། སྒྲའི་ཅོད
པན་ཐོགས་པ། ཐམས་ཅད་མཁྱེན་པ་དབུ་ན་བཞུགས་པ། སེམས་ཅན་མང་པོ་དབུགས་འབྱིན་པར་མཛད་
པ། དམན་པ་དང་ཕོངས་པ་ལ་ཐུགས་རྗེ་བ། གདུགས་བཞིན་དུ་སྤྱན་བཟང་བ། སའི་སྤྱན་དམ་པ། སྨན་
གྱི་རྒྱལ་པོའི་མཆོག །སེམས་ཅན་ཤིན་ཏུ་དག་པ། རྣལ་འབྱོར་རབ་ཏུ་ཐོབ་པ། ཐར་པ་རབ་མཆོག་
ཅན། ཐར་པ་ལ་དགྱེས་པ། ནོར་བུ་ཡིད་བཞིན་དང་འདྲ་བ་ཆོས་ཀྱི་(༨༧༠)མཛོད་ཡོངས་སུ་སྐྱོང་བར་
མཛད་པ། ཕ་རོལ་ཏུ་ཕྱིན་པ་དྲུག་སྟོན་པར་མཛད་པ། བསམ་པ་ལེགས་པར་མཛད་པ་ལ་བདག་གིས་
བསྟོད་པ་འདི་བགྱིས་སོ། །གང་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོ་ཁྱོད་ཀྱི་མཚན་རྗེས་སུ་དྲན་པའི་སེམས་ཅན་དེ་དག་ནི་བདེ་བ་དང་ལྡན་པ་ལགས་སོ། །ཐིག་ནག་པོ་ཅན་
དང་། འོ་དོད་འབོད་པ་དང་། སེམས་ཅན་དམྱལ་བར་སྐྱེས་པ་དང་། ཡི་དྭགས་ཀྱི་གྲོང་ཁྱེར་དུ་སྐྱེས་པ་གང་
དག་ཁྱོད་ཀྱི་མཚན་རྗེས་སུ་དྲན་པ་དེ་དག་ནི་ངན་སོང་གི་སྡུག་བསྔལ་ཆེན་པོ་ལས་ཐར་བ་ལགས་སོ། །
གང་ཁྱོད་ཀྱི་མཚན་རྗེས་སུ་དྲན་པའི་སེམས་ཅན་དེ་དག་ནི་བསམ་པ་ལགས་པ་དང་ལྡན་པ་ལགས་ཏེ།
དེ་དག་ནི་བདེ་བ་ཅན་གྱི་འཇིག་རྟེན་གྱི་ཁམས་སུ་མཆིས་ནས་དེ་བཞིན་གཤེགས་པ་སྣང་བ་མཐའ་ཡས་
ལས་ཆོས་ཉན་པར་འགྱུར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོས་ལྷ་མ་ཡིན་གྱི་དབང་པོ་གཏོར་མ་ལ་ལུང་བསྟན་པ། ཁྱོད་ནི་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རིག་པ་དང་རྐང་པར་ལྡན་པ། བདེ་བར་གཤེགས་པ། འཇིག་རྟེན་
བ 145 -



མ་ཎི་བཀའ་འབུམ།
མཁྱེན་པ། བླ་ན་མེད་པ་སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་
ལྡན་འདས་ལྷ་མ་ཡིན་གྱི་དབང་པོའི་དཔལ་ཞེས་བྱ་བར་འགྱུར་ཏེ། ལྷ་མ་ཡིན་ཐམས་ཅད་འདུལ་བར་འགྱུར་
རོ། ཁྱོད་ཀྱི་སངས་རྒྱས་ཀྱི་ཞིང་ན་འདོད་ཆགས་ཀྱི་སྒྲ་མེད། ཞེ་སྡང་གི་སྒྲ་མེད། གཏི་མུག་གི་སྒྲ་མེད་པར་
འགྱུར་རོ། །ཡི་གེ་དྲུག་པའི་རིག་པ་ཆེན་པོ་འཐོབ་པ་ཐོབ་པར་འགྱུར་རོ། །དེས་དེ་ལ་ཆོས་ཀྱི་སྦྱིན་པ། མུ་
ཏིག་གི་སེ་མོ་དོ་འདོམ་སྟོང་པ་རིན་བརྒྱ་སྟོང་རི་བ་དང་། ཅོད་པན་རིན་པོ་ཆེ་སྣ་ཚོགས་ཀྱིས་བརྒྱན་པ་ཕུལ་
ལོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཆོས་འཆད་པར་
རྩོམ་སྟེ། རྒྱལ་པོ་ཆེན་པོ་ཉོན་ཅིག །མི་མི་རྟག་པའི་ནང་ན་གང་རྟག་ཏུ་ཡོངས་སུ་ལེན་པར་སེམས་པ་
དང་། ལོངས་སྤྱོད་ཆེན་པོའི་རྗེས་སུ་སེམས་པ་དང༌། བྲན་ཕོ་དང་། (༨༨ན)བྲན་མོ་དང་། ལས་བྱེད་པའི་
མི་དང་། གང་ཡང་ནོར་དང༌། འབྲུ་དང་། མཛོད་དང་། བང་བ་རིན་པོ་ཆེ་དག་དང་། གང་བུ་དང་། བུ་མོ་
དང་། ཆུང་མ་དང་། ཕ་དང་མ་ལ་སེམས་པའི་སེམས་ཅན་དེ་དག་ནི་མི་ཤེས་པ་ཡིན་ཏེ། གང་དངོས་པོ་དེ་
དག་ལ་ཆགས་པའི་སེམས་ཅན་དེ་དག་ནི་རྨི་ལམ་ལྟ་བུར་སྣང་སྟེ། འཆི་བའི་དུས་ཀྱི་ཚེ་ཡང་སྐྱབས་བྱེད་པ་
སུ་ཡང་མེད་པར་འགྱུར་རོ། །གང་གི་ཚེ་ན་སྲོག་དང་བྲལ་བ་དེའི་ཚེ་འཛམ་བུའི་གླིང་ལ་ལོག་པར་མཐོང་
བར་འགྱུར་རོ། །ཆུ་བོ་ཆེན་པོ་ལ་ཡང་ཁྲག་དང་རྣག་གིས་གང་བར་མཐོང་བར་འགྱུར་རོ། །གང་ཤིང་ཆེན་
པོ་དེ་དག་ཀྱང་འབར་བ། རབ་ཏུ་འབར་བ་། ཡང་དག་པར་ཤིན་ཏུ་འབར་བར་མཐོང་བར་འགྱུར་རོ། །
མཐོང་ནས་ཀྱང་སྐྲག་པར་འགྱུར་ཞིང་དེ་ནས་གཞན་གྱིས་ཞགས་པས་བཅིངས་ཏེ་ཁྲིད་པར་འགྱུར་རོ། །
དེ་ནས་སྤུ་གྲིའི་སོའི་ལམ་ཆེན་པོར་རྐང་པ་ཡང་འཆད་པར་འགྱུར་རོ། །རྐང་པ་བཏེག་པ་དང་རྐང་པ་གཞན་
འབྱུང་བར་འགྱུར་རོ། །བྱ་རོག་དང་། བྱ་རྒོད་དང་། བྱ་ཀུ་ར་ར་དང་། ཁྱི་དུ་མ་དག་གིས་ཀྱང་ཟོས་ཤིང་
སེམས་ཅན་དམྱལ་བའི་སྡུག་བསྔལ་གྱི་ཚོར་བ་ཆེན་པོ་མྱོང་བར་འགྱུར་རོ། །དེ་ནས་སྤུ་གྲིའི་སོའི་ལམ་
ཆེན་པོ་ལས་བབས་ནས་རྐང་པ་རེ་རེ་ལ་ཡང་ཚེར་མ་སོར་བཅུ་དྲུག་ཙམ་ཡོད་པ་ལྔ་བརྒྱ་ལྔ་བརྒྱ་ཟུག་པར་
འགྱུར་ཏེ། བདག་ཅག་གིས་སྡིག་པའི་ལས་ཅི་ཞིག་བྱས་ཞེས་འཁོར་བར་འགྱུར་རོ། །དེ་ནས་གཤིན་རྗེའི་
མི་དེ་དག་འདི་སྐད་ཅེས་ཟེར་ཏེ། གྲོགས་པོ་ཁྱོད་ཀྱིས་དེ་བཞིན་གཤེགས་པ་ལ་བསོད་སྙོམས་མ་ཕུལ་ལོ།
- 146 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོ་འི་མདོ།
ཁྱེད་ཀྱིས་གཎྜི་བརྡུང་བ་ཡང་མ་ཐོས་སོ། ཁྱོས་ཀྱིས་ས་ཕྱོགས་གང་དུ་ཡང་མཆོད་རྟེན་གྱི་གཟུགས་ལ་མ་
བསྐོར་ཏོ། །དེ་དག་གིས་སྨྲས་པ། །བདག་ཅག་ནི་མ་དད་པ་སྡིག་པ་ཅན་སངས་རྒྱས་དང༌། ཆོས་དང་དགེ་
འདུན་གྱིས་སྤངས་པར་གྱུར་པའོ། །དེ་དག་གིས་སྨྲས་པ། ལས་དེའི་འབྲས་བུ་འདི་མྱོང་བར་གྱིས་ཤིག་
ཅེས་དེ་དག་གཤིན་རྗེའི་སྐྱོང་བས། གཤིན་(༨རབ)རྗེའི་རྒྱལ་པོའི་དྲུང་དུ་ཁྲིད་དོ། ཁྲིད་ནས་ཕུལ་ལོ། །དེ་
ནས་གཤིན་རྗེའི་རྒྱལ་པོས་སྨྲས་པ། ཁྱེད་དེང་ལ་ལས་ཀྱིས་འདི་སྟོན་ཅིག །དེ་ནས་གཤིན་རྗེ་སྐྱོང་བའི་
སྐྱེས་བུ་དེ་དག་གིས་དེ་རྣམས་ཁྲིད་ནས་ཐིག་ནག་པོ་ཅན་གྱི་སེམས་ཅན་དམྱལ་བ་ཆེན་པོར་བཅུག་གོ །
བཅུག་ནས་ལུས་ལ་མཚོན་ཤག་ཏི་བརྒྱས་བཏབ་ཀྱང་མི་འཆིའོ། །ལུས་ལ་མཚོན་ཤག་ཏི་བརྒྱ་པ་གཉིས་
པས་བཏབ་ཀྱང་མི་འཆིའོ། །ལུས་ལ་མཚོན་ཤག་ཏི་བརྒྱ་པ་གསུམ་པས་བཏབ་ཀྱང་མི་འཆིའོ། །གང་གི་ཚེ་
འཆི་བའི་དུས་མི་བྱེད་པ་དེའི་ཚེ་མེའི་འོབས་སུ་འཇུག་སྟེ། འོན་ཀྱང་འཆི་བའི་དུས་མི་བྱེད་པ་དང༌། །དེ་
དག་ཁ་ཕྱི་ནས་ལྕགས་ཀྱི་ཐུ་ལུམ་བསྲེགས་པ་འཇུག་སྟེ། མཆུ་ཡང་ཚིག་སོ་ཡང་ལྷགས། རྐང་ཡང་གས།
གྲེ་བ་དང་། ལྐོག་མ་དང༌། སྙིང་དང་། གཞང་དག་ཀྱང་སྒྲ་འུར་འུར་ཟེར་ཞིང་ལུས་ཐམས་ཅད་ཀྱང་ཚིག་
པར་འགྱུར་རོ། །དེ་ལྟ་བས་ན་རྒྱལ་པོ་ཆེན་པོ་འཇིག་རྟེན་གཞན་ན་སྐྱབས་བྱེད་པ་སུ་ཡང་མེད་ཀྱིས་རྒྱལ་
པོ་ཆེན་པོ་དེ་ནན་ཏན་དུ་བསོད་ནམས་གྱིས་ཤིག་ཅེས་དེ་ལྟར་མཐུན་པའི་ཆོས་བསྟན་ཏོ། །དེ་ནས་བྱང་
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་དེ་ལ་རྒྱལ་པོ་ཆེན་པོ་དེ་རིང་
ཛེ་ཏའི་ཚལ་གྱི་གཙུག་ལག་ཁང་འདིར་ཕལ་ཆེར་འདུ་བར་འགྱུར་གྱིས་ང་ནི་འགྲོའོ་ཞེས་དེ་སྐད་སྨྲས་
སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་འོད་ཟེར་ཁ་
དོག་སྔོན་པོ་དང་། སེར་པོ་དང་། དམར་པོ་། དང་དཀར་པོ་དང་། ཤེལ་དང་། དངུལ་གྱི་ཁ་དོག་རྣམ་པ་དུ་མ་
བཏང་བ་དང༌། དེ་དག་སོང་སྟེ་དེ་བཞིན་གཤེགས་པ་ཐམས་ཅད་སྐྱོང་བའི་སྤྱན་སྔར་འདུག་གོ །དེའི་ཚེ་
ལྷ་དང་། ཀླུ་དང་། གནོད་སྦྱིན་དང་། ལྟོ་འཕྱེ་ཆེན་པོ་དང་། མི་དག་ཀྱང་འདུས་སོ། །དེ་ནས་བྱང་ཆུབ་
སེམས་དཔའ་དེ་དག་གི་ནང་ནས། ནམ་མཁའ་མཛོད་ཅེས་བྱ་བའི་བྱང་ཆུབ་སེམས་དཔའ་སྟན་ལས་ལངས་
ཏེ། བླ་གོས་ཕྲག་པ་གཅིག་ལ་གཟར་ནས་པུས་མོ་གཡས་པའི་ལྷ་ང་ས་ལ་(༨༩ན)བཙུགས་ཏེ། བཅོམ་
- 147 -



མ་ཎི་བཀའ་འབུམ།
ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་ལ་འདི་སྐད་ཅེས་གསོལ་
ཏོ། །བཅོམ་ལྡན་འདས་འོད་ཟེར་འདི་དག་ག་ལས་མཆིས། བཅོམ་ལྡན་འདས་ཀྱིས་བཀའ་སྩལ་པ། རིགས་
ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་འདི་ལྷ་མ་ཡིན་གྱི་དབང་
པོ་གཏོར་མའི་ཁང་པ་ན་གནས་ཏེ་དེ་ལ་འོད་ཟེར་འདི་དག་བྱུང་ངོ༌། །དེ་ནས་བཅོམ་ལྡན་འདས་ལ་
ཆུབ་སེམས་དཔའ་ནམ་མཁའ་མཛོད་ཀྱིས་འདི་སྐད་ཅེས་གསོལ་ཏོ། །བདག་གིས་བྱང་ཆུབ་སེམས་དཔའ་
སྤྱན་རས་གཟིགས་ཀྱི་དབང་པོ་བལྟ་བའི་ཐབས་གང་ཞིག་མཆིས། བཅོམ་ལྡན་འདས་ཀྱིས་བཀའ་སྩལ་
པ། །རིགས་ཀྱི་བུ་དེ་ནི་འདི་ཉིད་དུ་འོང་ངོ༌། །གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོ་ལྷ་མ་ཡིན་གཏོར་མའི་གནས་ནས་བྱུང་བ་དེའི་ཚེ་ཛེ་ཏའི་ཚལ་གྱི་གཙུག་ལག་
ཁང་དུ་ལྷའི་མེ་ཏོག་དག་ལྷགས་སོ། །ལྷའི་ཤིང་དཔག་བསམ་ཤིན་ཏུ་མཛེས་པ་རྒྱན་བརྒྱ་སྟོང་དུ་མ་དཔྱངས་
པ། མུ་ཏིག་གི་སེ་མོ་དོ་བརྒྱ་སྟོང་དུ་མ་དཔྱངས་པ། ཡུལ་ཀཱ་ཤི་ཀའི་གོས་དང་། རྒྱའི་གོས་དང་ཕྲེང་བའི་
ཆུན་པོ་རབ་ཏུ་དཔྱངས་པ། སྡོང་པོ་ནི་དམར་པོ། ལོ་མ་ནི་གསེར་དང་དངུལ་ལས་བྱས་པ་དག་དང་། བྱི་
རུའི་ཤིང་དུ་མ་དག་དང་། མེ་ཏོག་གི་ཤིང་དུ་མ་དག་དང༌། རྫིང་བུ་མེ་ཏོག་གིས་ཡོངས་སུ་གང་བ་བརྒྱ་
ཕྲག་དུ་མ་དག་བྱུང་བར་གྱུར་ཏོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་ནམ་མཁའ་མཛོད་
ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་
པོ་མི་མཆིའམ། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་ནི་ལྷ་མ་ཡིན་གྱི་དབང་པོ་གཏོར་
མའི་ཁང་པ་ནས་བྱུང་སྟེ། མི་མི་རྒྱུ་བའི་ས་ཕྱོགས་མུན་པ་མུན་ནག་ཅེས་བྱ་བའི་སར་འགྲོ་སྟེ། རིགས་ཀྱི་
བུ་དེ་ན་ཉི་མ་དང་ཟླ་བ་མི་སྣང་སྟེ། ནོར་བུ་ཡིད་བཞིན་རིན་པོ་ཆེ་དམ་པ་སྦྱིན་པ་ཞེས་བྱ་བ་དེ་སྣང་བར་
བྱེད་དོ། །གླིང་དེ་ན་གནོད་སྦྱིན་(༨༩བ)དང༌། སྲིན་པོ་བརྒྱ་སྟོང་དུ་མ་དག་གནས་སོ། །གང་གི་ཚེ་ན་བྱུང་
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་སོང་བ་དེའི་ཚེ་དེ་དག་དགའ་
མགུ་ཞིང་སྙིང་རབ་ཏུ་དགའ་བར་གྱུར་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་ཀྱི་དབང་པོའི་མདུན་དུ་རྒྱུག་གོ །བརྒྱུགས་ནས་ཀྱང་རྐང་པ་ལ་ཕྱག་འཚལ་ཏེ། ཁྱོད་ནི་མཉེལ་
- 148 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཏོ། དུབ་བོ། ཁྱོད་ནི་ཡུན་རིང་པོ་ཞིག་ནས་མུན་པ་མུན་ནག་གིས་འདིར་གཤེགས་སོ་ཞེས་དེ་སྐད་སྨྲའོ། །
དེས་ཀྱང་ངས་སེམས་ཅན་དུ་མ་ཡོངས་སུ་སྨིན་པར་བྱས་སོ་ཞེས་སྨྲས་ནས་གནོད་སྦྱིན་དང་སྲིན་པོ་དེ་
དག་གིས་དེ་ཁྲིད་ནས་ལྷའི་གསེར་དང་། རིན་པོ་ཆེའི་སེང་གེའི་ཁྲི་ལ་བཞག་སྟེ། ངལ་བསོས་ནས་གནོད་
སྦྱིན་དང་། །སྲིན་པོ་དེ་དག་ལ་ཆོས་འཆད་པ་ཁྱེད་ཅག་ཉོན་ཅིག །གང་ཐེག་པ་ཆེན་པོའི་མདོ་དཀོན་མཆོག་
གི་རྒྱལ་པོ་འཕགས་པ་ཟ་མ་ཏོག་བཀོད་པ་འདིའི་རྩ་བ་བཞི་པའི་ཚིགས་སུ་བཅད་པ་གཅིག་ཉན་པ་དང་།
འཛིན་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་ཡིད་ལ་བྱེད་པ་དེ་དག་ནི་བསོད་ནམས་ཀྱི་ཕུང་པོ་
ལ་སྐུལ་བར་འགྱུར་རོ། །རིགས་ཀྱི་བུ་འདི་ལྟ་སྟེ་དཔེར་ན། རྡུལ་ཕྲ་རབ་ཀྱི་ཚད་ནི་ངས་གཟུང་ནུས་ཀྱི།
རིགས་གྱི་བུ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པའི་བསོད་ནམས་ཀྱི་ཕུང་
པོ་ནི་ངས་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ། དཔེར་ན་རྒྱ་མཚོ་མཆིང་རྣམ་ཆེན་པོ་ནི་ངས་ཐིགས་
པ་རེ་རེ་ནས་བགྲང་ནུས་ཀྱི། རིགས་ཀྱི་བུ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་
ཟ་མ་ཏོག་བཀོད་
པའི་རྩ་བ་བཞི་པའི་ཚིགས་སུ་བཅད་པ་གཅིག་གི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་
རིགས་ཀྱི་བུ་འདི་ལྟ་སྟེ། དཔེར་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་གངྒཱའི་ཀླུང་གི་བྱེ་མ་ཕྲག་བརྒྱ་བཅུ་གཉིས་སྙེད་གནས་གཅིག་ཏུ་བསྐལ་པ་བཅུ་གཉིས་སུ་ན་བཟའ་
དང༌། །བཤོས་དང་མལ་སྟན་དང་
། ན་བའི་རྐྱེན་གྱི་སྨན་དང༌། ཡོ་བྱད་ཀྱིས་བཀུར་སྟི་བྱས་པ་དེ་དག་
གིས་ཀྱང་དེ་ལྟར་མི་ནུས་ན་(༩ན)ང་གཅིག་པུ་མུན་པ་མུན་ནག་གི་ནང་དུ་འདུག་པས་ལྟ་ཅི་སྨོས་སོ། །
རིགས་ཀྱི་བུ་འདི་ལྟ་སྟེ། དཔེར་ན་གླིང་ཆེན་པོ་བཞིར་ཁྱིམ་རེ་རེ་ཞིང་ཡང་ལྷའི་གསེར་དང་རིན་པོ་ཆེའི་
གཙུག་ལག་ཁང་བརྩིགས་ལ། གཙུག་ལག་ཁང་དེར་མཆོད་རྟེན་སྟོང་བྱས་ལ་ཉིན་གཅིག་བཞིན་དུ་དེ་དག་
གི་ནང་དུ་རིང་བསྲེལ་བཅུག་ན། གང་དེ་དག་ཏུ་རིང་བསྲེལ་བཅུག་པའི་བསོད་ནམས་ཀྱི་ཕུང་པོ་དེ་བས་ཐེག་
པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པ་འདིའི་བསོད་ནམས་ཀྱི་ཕུང་པོ་ཤིན་ཏུ་མང་
བར་འགྱུར་རོ། །རིགས་ཀྱི་བུ་འདི་ལྟ་སྟེ། །དཔེར་ན་ཆུ་བོ་ཆེན་པོ་ལྔ་རྒྱ་མཚོ་མཆིང་རྣམ་ཆེན་པོར་འབབ་
པ་དེ་བཞིན་དུ། རིགས་ཀྱི་བུ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པའི་བསོད་
- 149 -



མ་ཎི་བཀའ་འབུམ།
ནམས་ཀྱི་ཕུང་པོ་ཡང་དེ་དང་འདྲ་བར་འགྱུར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོ་ལ་གནོད་སྦྱིན་དང་། སྲིན་པོ་དེ་དག་གིས་འདི་སྐད་ཅེས་སྨྲས་སོ། །སེམས་
ཅན་གང་དག་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པ་འདི་འདྲ་བ་དེ་དག་གི་
བསོད་ནམས་གྱི་ཕུང་པོ་ཇི་ལྟ་བུ་ལགས། རིགས་ཀྱི་བུ་དེ་དག་གི་བསོད་ནམས་ཀྱི་ཕུང་པོ་དེ་དཔག་ཏུ་
མེད་པར་འགྱུར་རོ། །གང་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པ་འདྲིར
འཇུག་པ་དེ་དག་ནི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་འདྲིར་འཇུག་པར་འགྱུར་རོ། །འཁོར་ལོས་སྒྱུར་
བའི་རྒྱལ་པོ་གླིང་བཞི་ལ་དབང་བ། བུ་དཔའ་བ། མཐུ་ཆེ་བ། གཟུགས་ཀྱི་ཡན་ལག་མཆོག་དང་ལྡན་
པ། ཕ་རོལ་གྱི་སྡེ་འཇོམས་པར་བྱེད་པ་སྟོང་དང་ལྡན་པར་འགྱུར་རོ། །གང་ཐེག་པ་ཆེན་པོའི་མདོ་དཀོན་
མཆོག་གི་རྒྱལ་པོ་ཟ་མ་ཏོག་བཀོད་པ་རྟག་ཏུ་འཛིན་ཅིང་མིང་གི་རྗེས་སུ་དྲན་པར་བྱེད་པ་དེ་དག་ནི་
འཁོར་བའི་སྡུག་བསྔལ་ལས་ཡོངས་སུ་ཐར་བར་
བར་འགྱུར་རོ། །སྐྱེ་བ་དང་། རྒ་བ་དང་། ན་བ་དང་།
འཆི་
བ་དང་། མྱ་ངན་དང་། སྨྲེ་སྔགས་འདོན་པ་དང༌། སྡུག་བསྔལ་བ་དང་། ཡིད་མི་བདེ་བ་(༩༠བ)དང་།
འཁྲུག་པ་ལས་ཡོངས་སུ་ཐར་བར་འགྱུར་རོ། །གང་ལ་ལར་སྐྱེ་བ་དེ་དང་དེ་དག་ཏུ་ཚེ་རབས་དྲན་པར་
འགྱུར་རོ། །དེ་དག་གི་ལུས་ལ་བ་ལང་གི་སྤོས་ཀྱི་ཙནྡན་སྣོམ་པར་འགྱུར་རོ། ཁ་ནས་མེ་ཏོག་ཨུཏྤལ་
སྔོན་པོའི་དྲི་འབྱུང་བར་འགྱུར་རོ། །ལུས་ཡོངས་སུ་རྫོགས་པར་འགྱུར་རོ། །སྟོབས་པོ་ཆེའི་སྟོབས་ཀྱི
ཤུགས་དང་ལྡན་པར་འགྱུར་རོ་ཞེས་དེ་ལྟར་དེ་དག་ལ་མཐུན་པའི་ཆོས་བསྟན་པ་དང་། གནོད་སྦྱིན་དང་།
སྲིན་པོ་དེ་དག་ལས་ཁ་ཅིག་ནི་ལན་ཅིག་ཕྱིར་འོང་བའི་འབྲས་བུ་ལ། ཁ་ཅིག་ནི་ཕྱིར་མི་འོང་བའི་འབྲས་
བུ་ལ་བཀོད་ནས། དེ་དག་གིས་སྨྲས་པ། གཙུག་ལག་ཁང་འདི་ཉིད་དུ་བཞུགས་ཤིག །གནས་གཞན་
གང་དུ་ཡང་མ་བཞུད་ཅིག །མུན་པ་མུན་ནག་གི་ས་འདི་ཉིད་དུ་བདག་ཅག་གིས་ལྷའི་གསེར་གྱི་མཆོད་
རྟེན་བགྱིའོ། ལྷའི་ གསེར་ གྱི་འཆག་ ས་ བགྱིའོ། །དེ་ནས་ བྱང་ ཆུབ་ སེམས་ དཔའ་ སེམས་ དཔའ་ཆེན་
པོ་སྤྱན་རས་གཟིགས་ཀྱི་དབང་པོས་དེ་དག་ལ་འདི་སྐད་ཅེས་སྨྲས་སོ། །ངས་སེམས་ཅན་དུ་མ་དག་བྱང་
ཆུབ་ཀྱི་ལམ་ལ་དགོད་དགོས་སོ། །དེ་ནས་གནོད་སྦྱིན་དང་སྲིན་པོ་དེ་དག་ལག་པ་ལ་འགྲམ་པ་བརྟེན་
- 150 -



འཕགས་པ་ཟ་མ་
་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཏེ་སེམས་ཤིང་འཁོད་ནས་གཅིག་ལ་གཅིག་འདི་སྐད་སྨྲའོ། །བདག་ཅག་གི་སྤྱན་རས་གཟིགས་ཀྱི་དབང་
པོ་གཤེགས་པར་གྱུར་བས་ཆོས་ཀྱི་གཏམ་སྤོང་བར་འགྱུར་རོ། །དེ་ནས་བྱང་ཆུབ་སེམས་དཔའ་སྤྱན་
རས་གཟིགས་ཀྱི་དབང་པོ་སོང་བ་དང་། གནོད་སྦྱིན་དང་སྲིན་པོ་དེ་དག་ཀྱང་ཕྱི་བཞིན་དུ་འབྲངས་ནས་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རེས་གཟིགས་ཀྱི་དབང་པོས་དེ་དག་ལ་འདི་སྐད་ཅེས་
སྨྲས་སོ། ཁྱེད་ཤིན་ཏུ་རིང་དུ་འོངས་ཀྱིས་སླར་ལོགས་ཤིག །དེ་ནས་གནོད་སྦྱིན་དང་སྲིན་པོ་དེ་དག་བྱང་
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་རྐང་པ་ལ་ཕྱག་འཚལ་ཏེ་དེ་
ཉིད་ནས་སླར་ལོག་གོ །དེ་ནས་སྤྱན་རས་གཟིགས་ཀྱི་དབང་པོ་མེའི་ཕུང་པོ་འབར་བ་བཞིན་དུ་ནམ་
མཁའ་ལ་མི་སྣང་བར་གྱུར་ཏོ། །དེ་ནས་བྲམ་ཟེའི་གཟུགས་སུ་སྤྲུལ་ཏེ་(༩༡ན)གནས་གཙང་མའི་རིས་
ཀྱི་ལྷའི་བུ་དག་གི་དྲུང་དུ་སོང་སྟེ་ཕྱིན་ནས། ལྷའི་རིས་དེ་ན་ལྷའི་བུ་རྣ་ཆའི་མཆོག་ཅེས་བྱ་བ་དབུལ་པོ་
སྡུག་བསྔལ་བ་ཞིག་འདུག་གོ །དེ་ནས་སྤྱན་རས་གཟིགས་ཀྱི་དབང་པོ་བྲམ་ཟེ་དེའི་གཟུགས་ཀྱིས་ལྷའི་
བུ་དེའི་དྲུང་དུ་སོང་སྟེ་ཕྱིན་ནས་འདི་སྐད་ཅེས་སྨྲས་སོ། །བདག་ནི་བཀྲེས་སོ། །སྐོམ་མོ། །དེ་ནས་ལྷའི་
བུ་དེས་བྲམ་ཟེ་དེ་ལ་འདི་སྐད་ཅེས་སྨྲས་སོ། །བྲམ་ཟེ་ཆེན་པོ་བདག་ལ་ནི་ཅུང་ཟད་ཀྱང་མ་མཆིས་
སོ། །བདག་ལ་ཅུང་ཟད་ཅིག་ནི་ངེས་པར་སྩལ་འཚལ་ལོ། །དེ་ནས་ལྷའི་བུ་གཞལ་མེད་ཁང་དུ་སོང་སྟེ་
སྣོད་དག་བལྟས་པ་དང༌། སྣོད་རྣམས་ལྷའི་ནོར་བུ་རིན་པོ་ཆེ་རིན་ཐང་མེད་པས་ཡོངས་སུ་གང་བ་དང་།
སྣོད་གཞན་དག་ཀྱང་རོའི་རོ་མཆོག་གི་ཟས་དག་གིས་ཡོངས་སུ་གང་བ་དང་། །གཡོན་ཕྱོགས་ཀྱི་གཞལ་
མེད་ཁང་ན་ཡང་གོས་དང་རྒྱན་གྱིས་ཡོངས་སུ་གང་བ་མཐོང་ངོ་། །དེ་ནས་ལྷའི་བུ་དེ་སེམས་པར་གྱུར་
ནས་འདི་འདྲ་བའི་དཔལ་ཐོབ་པ་ལས་ན་བདག་གི་སྒོ་ན་ངེས་པར་སྣོད་བཟང་པོ་ཞིག་འདུག་གོ་སྙམ་
མོ། །དེ་ནས་དེས་བྲམ་ཟེ་དེ་བོས་ཏེ་གཞལ་མེད་ཁང་གི་ནང་དུ་སོང་ནས་ལྷའི་རིན་པོ་ཆེ་ཡང་བསྟབས།
ལྷའི་རོའི་རོ་མཆོག་གི་ཟས་ཀྱང་བྱིན་ཏེ་ཟོས་ནས་བཀྲ་ཤིས་པ་བྱས་སོ། །དེ་ནས་ལྷའི་བུ་དེས་དེ་ལ་འདི་
སྐད་ཅེས་སྨྲས་སོ། །བྲམ་ཟེ་ཆེན་པོ་ཁྱོད་ས་ག་ལས་འོངས། བདག་ནི་ཛེ་ཏའི་ཚལ་ཞེས་བགྱི་བའི་གཙུག་
ལག་ཁང་ནས་མཆིས་སོ། །དེ་ནས་ལྷའི་བུ་དེས་དེ་ལ་འདི་སྐད་ཅེས་སྨྲས་སོ། །ས་དེ་ཇི་ལྟ་བུ་ཞིག །དེ་
• 151



མ་ཎི་བཀའ་འབུམ།
པར་
ནས་བྲམ་ཟེ་དེས་དེ་ལ་འདི་སྐད་ཅེས་སྨྲས་སོ། །ས་དེ་ནི་དགའ་བར་བྱེད་པ། ལྷའི་ནོར་བུ་རིན་པོ་ཆེས་
ཡོངས་སུ་བརྒྱན་པ། ལྷའི་ཤིང་དཔག་བསམ་གྱིས་ཡོངས་སུ་མཛེས་པར་བྱས་པ། མེ་ཏོག་ཡིད་དུ་འོང་བ་
དག་འབྱུང་བ་། རྫིང་བུ་རྣམ་པ་དུ་མ་གདའ་བ། ཚུལ་ཁྲིམས་དང་ལྡན་པ་ཡོན་ཏན་དང་ལྡན་པའི་སྦྱིན་
གནས་སྣ་ཚོགས་དག་གདའ་བ། དེ་བཞིན་གཤེགས་པ་ཐམས་ཅད་སྐྱོབ་ཀྱི་ཆོ་འཕྲུལ་དག་གདའ་བ་སྟེ།
ལྷའི་བུ་ས་དེ་ནི་དེ་ལྟར་དགའ་བར་བགྱིད་པའོ། །དེ་ནས་ལྷའི་བུ་དེས་དེ་ལ་འདི་སྐད་ཅེས་སྨྲས་སོ། །
བྲམ་ཟེ་ཁྱོད་ཀྱིས་ངེས་པར་བདེན་པར་སྨྱོས་ཤིག །མི་ཁྱོད་ལྷ་ཡིན་ནམ་འོན་ཏེ་མི། མི་ལ་ནི་ཇི་ལྟར་ཁྱོད་
ལ་ལྟས་སྣང་བ་དེ་འདྲ་བའི་ལྟས་མེད་དོ། །དེ་ནས་དེས་དེ་ལ་འདི་སྐད་ཅེས་སྨྲས་སོ། །ང་ནི་ལྷ་ཡང་མ་
ཡིན། མི་ཡང་མ་ཡིན་ཏེ། ཕོངས་པ་དང་། བྲེལ་བ་ལ་ཐུགས་རྗེ་བར་བྱེད་པ་བྱང་ཆུབ་ཀྱི་ལམ་སྟོན་པར
བྱེད་པ་སྟེ། བྱང་ཆུབ་སེམས་དཔའོ། །དེ་ནས་ལྷའི་བུས་ཅོད་པན་དང་རྣ་ཆ་ཕུལ་ནས་ཚིགས་སུ་བཅད་དེ་
སྨྲས་པ། ཀྱེ་མའོ་ཡོན་ཏན་དག་གི་ཞིང་། །ཉེས་པ་ཐམས་ཅད་རྣམ་སྤངས་པ། །དེ་རིང་ཉིད་དུ་ས་བོན་
བཏབ། །དེ་རིང་ཉིད་དུ་འབྲས་བུ་གྲུབ། །དེ་ནས་ལྷའི་བུ་དེས་ཚིགས་སུ་བཅད་པ་དེ་སྨྲས་ནས་དེ་ཉིད་དུ་
སོང་ངོ་། །དེ་ནས་བྲམ་ཟེ་ཆེན་པོ་དེ་ལྷའི་རིས་དེ་ནས་བབས་ཏེ་སིངྒ་ལའི་གླིང་དུ་སོང་ངོ་། །སོང་ནས་
འདོད་པའི་གཟུགས་སུ་སྤྲུལ་ཏེ་སྲིན་མོ་རྣམས་ཀྱི་མདུན་དུ་འདུག་པ་དང༌། གཟུགས་བཟང་པོ་མཐོང་
ནས་དེའི་ཚེ་འདོད་པའི་སེམས་སྐྱེས་སོ། །གང་གི་ཚེ་ན་འདོད་པའི་སེམས་སྐྱེས་པ་དེའི་ཚེ་དེའི་དྲུང་དུ་
སོང་སྟེ་ཕྱིན་ནས་བདག་ཅག་དང་སྟེན་ཅིག །བདག་ཅག་ནི་བུད་མེད་གཞོན་ནུའོ། །བདག་ཅག་ལ་ནི་
ཁྱིམ་ཐབ་མ་མཆིས་སོ། །བདག་པོ་མ་མཆིས་པའི་ནི་བདག་པོར་གྱུར་ཅིག །མགོན་མ་མཆིས་པའི་ནི་
མགོན་དུ་གྱུར་ཅིག །རྟེན་མ་མཆིས་པའི་ནི་རྟེན་དུ་གྱུར་ཅིག །འདི་ནི་ཁྱོད་ཀྱི་ཟས་ཀྱི་ཁབ་བོ། །ན་
བཟའི་ཁབ་བོ། །སྐྱེད་མོས་ཚལ་དགའ་བར་བགྱིད་པ་དག་ལགས་སོ། །རྫིང་བུ་དགའ་བར་བགྱིད་པ་
དག་ལགས་སོ། །དེས་སྨྲས་པ། །གལ་ཏེ་བདག་གིས་བསྒོ་བ་བཞིན་དུ་བྱེད་ནའོ། །བདག་ཅག་བགྱིད་
དོ། །དེས་དེ་དག་ལ་འཕགས་པའི་ཡན་ལག་བརྒྱད་དང་ལྡན་པའི་ལམ་ཡང་བསྟན། ཞལ་ནས་གསུངས་
པ་བཞི་ཡང་ཁ་ཏོན་བྱེད་དུ་བཅུག་ནས་ལན་ཅིག་ཕྱིར་འོང་བའི་འབྲས་བུ་ཡང་ཐོབ། ཕྱིར་མི་འོང་བའི་
- 152 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
འབྲས་བུ་ཡང་ཐོབ་ནས་སྲིན་མོ་དེ་དག་ལ་འདོད་ཆགས་ཀྱི་སྡུག་བསྔལ་མི་ལྡང་(༩༢ན)སེམས་ཞེ་སྡང་
བར་ཡང་མི་བྱེད། སུ་ལ་ཡང་སྲོག་གི་བར་ཆད་བྱེད་པར་མི་འདོད། ཆོས་ལ་མངོན་པར་དགའ་ཞིང་
གནས་ལ་སྡོམ་པ་བླངས་ཏེ་སླན་ཆད་བདག་ཅག་སྲོག་གཅོད་པར་མི་བགྱིད་དོ། །འཛམ་བུའི་གླིང་གི་མི་
དག་ཇི་ལྟར་ཟས་དང་སྐོམ་གྱིས་འཚོ་བ་བདག་ཅག་ཀྱང་དེ་བཞིན་དུ་མཚོའོ། །སླན་ཆད་སྲིན་མོའི་ཚུལ་
དུ་མི་བགྱིད་དོ་ཞེས་དེ་འདྲ་བའི་བསླབ་ཚིག་གི་སྡོམ་པ་བླངས་ཏེ་འཁོད་དོ། །དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་སིངྒ་ལའི་གླིང་ནས་བྱུང་ནས་ཡུལ་ཁོར་མོར་
འཇིག་གི་གྲོང་ཁྱེར་ཆེན་པོ་ན་བཤང་བ་དང༌། གཅི་བའི་གནས་དེ་ན་སྲིན་བུའི་རིགས་བརྒྱ་སྟོང་དུ་མ་
གནས་ནས། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་བུང་
བའི་གཟུགས་སུ་སྤྲུལ་ནས་སྒྲ་བུང་བུང་དུ་ཕྱུང་སྟེ། སངས་རྒྱས་ལ་ཕྱག་འཚལ་ལོ་ཞེས་བྱས་པ་དང་། དེ་
དག་སངས་རྒྱས་ལ་ཕྱག་འཚལ་ལོ་ཞེས་བྱ་བ་ལ་རྗེས་སུ་དྲན་ནས་འཇིག་ཚོགས་སུ་ལྟ་བའི་རིའི་རྩེ་མོ་ཉི་
ཤུ་བྱུང་ བ་ཡེ་ཤེས་ཀྱི་རྡོ་རྗེས་བཅོམ་ནས། དེ་དག་ཐམས་ཅད་བྱང་ཆུབ་སེམས་དཔའ་ཁ་ན་སྤོས་ཀྱི་དྲི་
ཞེས་བྱ་བར་གྱུར་ཏེ་འཇིག་རྟེན་གྱི་ཁམས་བདེ་བ་ཅན་དུ་སྐྱེས་སོ། །དེའི་ཚེ་སེམས་ཅན་ཡོངས་སུ་སྨིན་
པར་བྱས་ཏེ། ཁོར་མོར་འཇིག་གི་གྲོང་ཁྱེར་ཆེན་པོ་ནས་སོང་ནས་ཡུལ་མ་ག་དྷཱར་མངོན་དུ་ཕྱོགས་ཏེ་
སོང་བ་དང༌། ཡུལ་མ་ག་དྷར་ཕྱིན་ནས་ལོ་ཉི་ཤུར་དགོན་པ་ན་གནས་པའི་སེམས་ཅན་གཅིག་ཤ་ཟ་བ་
དག་མཐོང་ངོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་
བདག་གིས་ཐབས་གང་གིས་སེམས་ཅན་འདི་དག་ཚིམ་པར་བྱ་སྙམ་དུ་སེམས་པར་གྱུར་ཏོ། །དེ་ནས་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་ལྷའི་ཆར་པ་དབབ་པར་
བརྩམས་ཏེ། ཐོག་མར་ནི་ཆུའི་ཆར་པའོ། །གང་གི་ཚེ་ན་ཆུས་ངོམས་པར་གྱུར་པ་དེའི་འོག་ཏུ་ལྷའི་ཞལ་
ཟས་རོ་མཆོག་དང་ལྡན་པས་སྐོན་(༩༢བ)པ་ཡོངས་སུ་གང་བ་དག་བབ་བོ། །གང་གི་ཚེ་ན་ཟས་ཀྱིས་
ཡོངས་སུ་ཚིམ་པར་གྱུར་པ་དེའི་ཚེ་འབྲས་ཀྱི་ཆར་བབ་བོ། །གཞན་ཡང་ཏིལ་དང་། འབྲས་རྨེའུ་དང་། ཀུ་
ལད་ཏའི་འབྲུ་དང༌། འབྲས་སོ་བ་དག་བབ་བོ། །གང་དང་གང་གི་ཚེ་ན་སེམས་ཅན་དེ་དག་གི་དགོས་པ་
- 153 -



མ་ཎི་བཀའ་འབུམ།
སྒྲོ་
སེམས་པར་གྱུར་པ་དེའི་ཚེ་དེ་དག་གི་བསམ་པ་གྲུབ་པར་གྱུར་ཏོ། །དེ་ནས་ཡུལ་མ་ག་དྷཱའི་སེམས་ཅན་
དེ་དག་ངོ་མཚར་དུ་གྱུར་ནས་དེ་ཐམས་ཅད་གནས་གཅིག་ཏུ་ངལ་བསོས་སོ། །ངལ་བསོས་ནས་གཅིག་
ལ་གཅིག་འདི་ལྷ་གང་གི་མཐུ་ཞིག་ཅེས་སྨྲས་པ་དང་། དེ་ནས་སྐྱེས་བུ་དེ་དག་གི་ནང་ན་ཉིས་པ། རྒན་
པ་། རྒས་པ། སྒྱུར་བ། བ་ལང་གི་སྣ་ལྟར་གུག་པ། ལོ་བརྒྱ་སྟོང་དུ་མ་ལོན་པ་ཞིག་ཡོད་པ་དེས་དེ་དག་
ལ་སྨྲས་པ། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་མ་གཏོགས་
པར་ལྷ་གཞན་གང་གི་ཡང་མཐུ་འདི་འདྲ་བོར་མི་འགྱུར་རོ། །དེ་ནས་འཁོར་དེ་དག་གིས་བྱང་ཆུབ་
སེམས་དཔའ་སེམས་དཔའ་ཆེན་པོ་སྐོམ་གྱིས་གདུངས་པ་རྣམས་ཀྱི་ནི་ཆུ་བོར་གྱུར་པའོ། །འཇིགས་ཤིང་
སྐྲག་པར་གྱུར་པ་རྣམས་ལ་ནི་མི་འཇིགས་པར་སྦྱིན་པར་བྱེད་པའོ། །སྤྱན་རས་གཟིགས་ཀྱི་དབང་པོའི་
མཚན་མ་ཇི་ལྟ་བུ་ཞེས་དྲིས་སོ། །དེ་ནས་སྐྱེས་བུ་དེས་ཡོན་ཏན་བཤད་པར་བརྩམས་པ་མུན་པར་གྱུར་པ་
རྣམས་ ཀྱི་ ནི་ སྒྲོན་མར་གྱུར་ པའོ། །ཉི་ མས་ གདུངས་ཤིང་ ཚིག་པ་རྣམས་ ཀྱི་ ནི་ གདུགས་ སུ་ གྱུར་
པའོ། །སྐོམ་གྱིས་གདུངས་པ་རྣམས་ཀྱི་ནི་ཆུ་བོར་གྱུར་པའོ། །འཇིགས་ཤིང་སྐྲག་པར་གྱུར་པ་རྣམས་ལ་
ནི་མི་འཇིགས་པའི་སྦྱིན་པར་བྱེད་པའོ། །ནད་ཀྱིས་བཏབ་པ་རྣམས་ལ་ནི་སྨན་པར་གྱུར་པའོ། །སེམས་
ཅན་སྡུག་བསྔལ་བ་རྣམས་ཀྱི་ནི་ཕ་དང་མར་གྱུར་པའོ། །སེམས་ཅན་བསྟིར་མེད་པར་སྐྱེས་པ་རྣམས་ལ་
ནི་མྱ་ངན་ལས་འདས་པ་སྟོན་པར་བྱེད་པ་སྟེ། དེའི་ཡོན་ཏན་གྱི་ཁྱད་པར་ནི་འདི་ལྟ་བུའོ། །གང་དེའི་
མཚན་གྱི་རྗེས་སུ་དྲན་པ་དེ་དག་ནི་འཇིག་རྟེན་ན་བདེ་བ་དང་ལྡན་པ་ཡིན་ནོ། །དེ་དག་ནི་འཁོར་བའི་
སྡུག་བསྔལ་གྱི་ཐ་མ་ཡོངས་སུ་སྤོང་བའོ། །གང་སྤྱན་རས་གཟིགས་ཀྱི་དབང་པོ་ལ་རྟག་ཏུ་མེ་ཏོག་དང༌།
པོག་ བསྡུས་ཤིང་འབུལ་བའི་ (༩ ༣ན)སྐྱེས་བུ་གང་ཟག་དེ་དག་ནི་སེམས་དཔའ་དང་ ལྡན་ པ་ ཡིན་
ནོ། །གང་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་མདུན་དུ་དཀྱིལ་འཁོར་གྲུ་
བཞི་བྱེད་པ་དེ་དག་ནི་འཁོར་ལོས་སྒྱུར་བའི་རྒྱལ་པོ་རིན་པོ་ཆེ་སྣ་བདུན་དང་ལྡན་པར་འགྱུར་ཏེ། འདི་
ལྟ་སྟེ། འཁོར་ལོ་རིན་པོ་ཆེ་དང་། རྟ་རིན་པོ་ཆེ་དང་། བལ་གླང་རིན་པོ་ཆེ་དང༌། ནོར་བུ་རིན་པོ་ཆེ་དང་།
བུད་མེད་རིན་པོ་ཆེ་དང་། ཁྱིམ་བདག་རིན་པོ་ཆེ་དང་། བློན་པོ་རིན་པོ་ཆེ་དང་བདུན་ཏེ། རིན་པོ་ཆེ་དེ་
-
- 154 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བདུན་དང་ལྡན་པར་འགྱུར་རོ། །གང་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོ་ལ་མེ་ཏོག་འབུལ་བ་དེ་དག་ནི་ལུས་དྲི་ཞིམ་ཞིང་། །གང་ལ་ལར་སྐྱེས་པར་ལུས་ཡོངས་སུ་
རྫོགས་པར་འགྱུར་རོ་ཞེས་སྐྱེས་བུ་དེས་དེ་ལྟར་ཡོན་ཏན་གྱི་ཁྱད་པར་བཤད་ནས་འཁོར་དེ་དག་བདག་
བདག་གི་ཁང་པར་དོང་ངོ༌། །དེ་ནས་སྐྱེས་བུ་རྨིས་པ་དེས་མཐུན་པའི་ཆོས་བཤད་ནས་དེ་ཡང་བདག་གི་
ཁར་པར་སོང་ངོ༌། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་
དེ་ཉིད་དུ་ནམ་མཁའ་ལ་མི་སྣང་བར་གྱུར་ཏོ། །དེ་ནས་དེ་ནམ་མཁའ་ལ་གནས་བཞིན་དུ་བདག་གིས་དེ་
བཞིན་གཤེགས་
་གཤེགས་པ་ཐམས་ཅད་སྐྱོབ་མ་མཐོང་ནས་ཡུན་རིང་ངོ་སྙམ་དུ་བསམས་ནས་དེ་མཐར་གྱིས་ཇེ་
ཏའི་ཚལ་གྱི་གཙུག་ལག་ཁང་དུ་ཕྱིན་པ་དང་། འོང་བ་བཅོམ་ལྡན་འདས་ཀྱིས་གཟིགས་སོ། །བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཛེ་ཏའི་ཚལ་གྱི་གཙུག་ལག་ཁང་
དུ་ཕྱིན་ནས་ལྷ་དང༌ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་།
མིའམ་ཅི་དང་། ལྟོ་འཕྱེ་ཆེན་པོ་དང་། །མི་དང་མི་མ་ཡིན་པ་དག་དང༌། བྱང་ཆུབ་སེམས་དཔའ་བརྒྱ་
ཕྲག་དུ་མ་དག་ཚོགས་པ་ཡང་མཐོང་ངོ་། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་ནམ་
མཁའ་མཛོད་ ཀྱིས་ འདི་ སྐད་ ཅེས་ གསོལ་ཏོ། །བཅོམ་ལྡན་ འདས་ བྱང་ ཆུབ་ སེམས་དཔའ་དེ་ གང་
(༩༣བ)ཞིག་མཆི། བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་སེམས་དཔའ་སེམས་དཔའ་ཆེན་
པོ་སྤྱན་རས་གཟིགས་ཀྱི་དབང་པོ་དེ་འོང་ངོ༌། །དེ་ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་
དབང་པོས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། ལན་གསུམ་བསྐོར་ནས་གཡོན་
ཕྱོགས་སུ་ངལ་བསོས་སོ། །དེ་ནས་བཅོམ་ལྡན་འདས་ཀྱིས་ ཁྱོད་ངལ་ལམ། ཆད་དམ། རིགས་ཀྱི་བུ་
ཁྱོད་ཀྱིས་ལས་ཀྱིས་ཇི་ལྟ་བུ་ཞིག་བསྒྲུབས། དེས་སྔོན་ཇི་ལྟར་གྱུར་པ་གསོལ་ཏོ། །དེ་ནས་བྱང་ཆུབ་
སེམས་དཔའ་ནམ་མཁའ་མཛོད་ཤིན་ཏུ་ངོ་མཚར་དུ་གྱུར་ཏོ། །བདག་གིས་བྱང་ཆུབ་སེམས་དཔའ་ཡུལ་
འདི་ལྟ་བུ་མ་མཐོང་ངོ༌། །དེ་བཞིན་གཤེགས་པ་དག་ལ་ཡང་ཡུལ་འདི་ལྟ་བུ་མ་མཆིས་ན་བྱང་ཆུབ་
སེམས་དཔར་གྱུར་པ་ལ་ལྟ་ཅི་སྨོས་སྙམ་མོ། །དེ་ནས་བྱང་ཆུབ་སེམས་དཔའ་ནམ་མཁའ་མཛོད་བྱང་
• 155 -



མ་ཎི་བཀའ་འབུམ།
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་དྲུང་དུ་སོང་སྟེ་མདུན་དུ་
འདུག་གོ །འདུག་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་
འདི་སྐད་ཅེས་སྨྲས་སོ། ཁྱོད་ངལ་ལམ། ཆད་དམ། བདག་ནི་མི་ངལ་ལོ་ཉོན་མ་མོངས་སོ་ཞེས་ཕན་ཚུན་
དུ་གཏམ་བྱས་ནས་ཁ་རོག་སྟེ་འཁོད་དོ། །དེ་ནས་བཅོམ་ལྡན་འདས་ཀྱིས་ཕ་རོལ་དུ་ཕྱིན་པ་དྲུག་བཤད་
པར་བརྩམས་པས་རིགས་ཀྱི་བུ་དག་ཉོན་ཅིག །བྱང་ཆུབ་སེམས་དཔར་གྱུར་པས་སྦྱིན་པའི་ཕ་རོལ་དུ་
ཕྱིན་པ་ཡོངས་སུ་རྫོགས་པར་བྱའོ། །དེ་བཞིན་དུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་
རོལ་དུ་ཕྱིན་པ་དང༌། བརྩོན་འགྲུས་ཀྱི་ཕ་རོལ་དུ་ཕྱིན་པ་དང་། བསམ་གཏན་གྱི་ཕ་རོལ་དུ་ཕྱིན་པ་དང༌།
ཤེས་རབ་ཀྱི་ཕ་རོལ་དུ་ཕྱིན་པ་ཡོངས་སུ་རྫོགས་པར་བྱའོ་ཞེས་ཆོས་དེ་བཤད་ནས་ཅང་མི་གསུང་བར་
བཞུགས་སོ། །དེ་ནས་འཁོར་དེ་དག་བདག་བདག་གི་གནས་སུ་དོང་ངོ༌། །བྱང་ཆུབ་སེམས་དཔའ་དེ་
དག་ཀྱང་བདག་བདག་གི་སངས་རྒྱས་ཀྱི་ཞིང་དུ་དོང་ངོ༌། འདི་ནི་ཐེག་པ་ཆེན་པོའི་མདོ་དཀོན་(༩༤ན)
མཆོག་གི་རྒྱལ་པོ་ཟ་མ་ཏོག་བཀོད་པའི་ལེའུ་དང་པོ་སྟེ་རྫོགས་སོ།། །།
དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་འདི་
སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོས་སྔོན་ཏིང་ངེ་འཛིན་གང་དག་ལ་མཉམ་པར་བཞག་པར་གྱུར་པ་བཤད་དུ་གསོལ། བཅོམ་
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་འདི་ལྟ་སྟེ། རྣམ་པར་བྱེད་ཅེས་བྱ་བའི་ཏིང་ངེ་འཛིན་དང་།
འོད་བྱེད་ཅེས་བྱ་བའི་ཏིང་ངེ་འཛིན། །རྡོ་རྗེ་གྱེན་དུ་འཕགས་ཞེས་བྱ་བའི་ཏིང་ངེ་འཛིན་དང་། ཉི་མའི་འོད་
ཅེས་བྱ་བའི་ཏིང་ངེ་འཛིན་དང་། འཐོར་བ་ཞེས་བྱ་བའི་ཏིང་ངེ་འཛིན་དང་། དཔུང་རྒྱན་ཞེས་བྱ་བའི་ཏིང་ངེ་
འཛིན་དང༌། རྡོ་རྗེ་རྒྱལ་མཚན་མཆོག་ཅེས་བྱ་བའི་ཏིང་ངེ་འཛིན་དང་། རྒྱན་ཞེས་བྱ་བའི་ཏིང་ངེ་འཛིན་
དང་། བཀོད་པའི་རྒྱལ་པོ་ཞེས་བྱ་བའི་ཏིང་ངེ་འཛིན་དང་། ཕྱོགས་བཅུར་རྣམ་པར་ལྟ་ཞེས་བྱ་བའི་ཏིང་ངེ་
འཛིན་དང་། ཡིད་བཞིན་གྱི་ནོར་བུ་ལྟ་བུ་སྤུན་མཆོག་ཅེས་བྱ་བའི་ཏིང་ངེ་འཛིན་དང་། ཆོས་ཀྱི་རྒྱལ་པོ་ཞེས་
བྱ་བའི་ཏིང་ངེ་འཛིན་དང་། ཤིན་ཏུ་གནས་པ་ཞེས་བྱ་བའི་ཏིང་ངེ་འཛིན་དང་། དགའ་བ་སྦྱིན་པར་བྱེད་ཅེས་
- 156 -



ཆོ་
འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བྱ་བའི་ཏིང་ངེ་འཛིན་དང་། རྡོ་རྗེ་རྒྱལ་མཚན་ཞེས་བྱ་བའི་ཏིང་ངེ་འཛིན་དང་། འཇིག་རྟེན་གྱི་ཁམས་ཐམས་
ཅད་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་དང་། མ་ལུས་པར་འོངས་ཞེས་བྱ་བའི་ཏིང་ངེ་འཛིན་དང་།
མངོན་པར་འདུད་ཅེས་བྱ་བའི་ཏིང་ངེ་འཛིན་དང་། སྤྱི་བོར་འཁྱིལ་པ་ཞེས་བྱ་བའི་ཏིང་ངེ་འཛིན་དང་།
ཟླ་བ་ལྟར་སྤྱན་མཆོག་ཅེས་བྱ་བའི་ཏིང་ངེ་འཛིན་དང་། གཡོག་སྐྱེ་བོ་མང་པོ་ཞེས་བྱ་བའི་ཏིང་ངེ་འཛིན་
དང་། ལྷའི་སྤྱན་ཞེས་བྱ་བའི་ཏིང་ངེ་འཛིན་དང༌། བསྐལ་པའི་གླིང་ཞེས་བྱ་བའི་ཏིང་ངེ་འཛིན་དང།
འཕྲུལ་སྟོན་ཞེས་བྱ་བའི་ཏིང་ངེ་འཛིན་དང་། པདྨོའི་བླ་ཞེས་བྱ་བའི་ཏིང་ངེ་འཛིན་དང༌། རྒྱལ་པོའི་དབང་
པོ་ཞེས་བྱ་བའི་ཏིང་ངེ་འཛིན་དང་། བསྟེར་མེད་པ་སེམས་ (༩༤བ)ཞེས་བྱ་བའི་ཏིང་ངེ་འཛིན་དང༌།
འབར་ཞེས་བྱ་བའི་ཏིང་ངེ་འཛིན་དང་། ལྷའི་རྣ་ཆ་ཞེས་བྱ་བའི་ཏིང་ངེ་འཛིན་དང་། བདུད་རྩི་ཐིགས་པ་
ཞེས་བྱ་བའི་ཏིང་ངེ་འཛིན་དང་། འོད་ཀྱི་དཀྱིལ་འཁོར་ཞེས་བྱ་བའི་ཏིང་ངེ་འཛིན་དང་། རྒྱ་མཚོར་འཇུག་
ཅེས་བྱ་བའི་ཏིང་ངེ་འཛིན་དང་། གཞལ་མེད་ཁང་གི་སྒོ་ཞེས་བྱ་བའི་ཏིང་ངེ་འཛིན་དང༌། བྱ་ཀ་ལ་པིང་
ཀའི་སྒྲ་ཞེས་བྱ་བའི་ཏིང་ངེ་འཛིན་དང། ཨུཏྤལ་སྔོན་པོའི་དྲི་ཞེས་བྱ་བའི་ཏིང་ངེ་འཛིན་དང་། ཞོན་ཞེས་
བྱ་བའི་ཏིང་ངེ་འཛིན་དང་། རྡོ་རྗེའི་གོ་ཆ་ཞེས་བྱ་བའི་ཏིང་ངེ་འཛིན་དང༌། བལ་གླང་དགའ་ཞེས་བྱ་བའི་
ཏིང་ངེ་འཛིན་དང་། སེང་གེ་རྣམ་པར་རོལ་ཞེས་བྱ་བའི་ཏིང་ངེ་འཛིན་དང་
། བླ་ན་མེད་ཅེས་བྱ་བའི་ཏིང་
ངེ་འཛིན་དང་། འདུལ་བ་ཞེས་བྱ་བའི་ཏིང་ངེ་འཛིན་དང་། ཟླ་བའི་བླ་ཞེས་བྱ་བའི་ཏིང་ངེ་འཛིན་དང་།
སྣང་བར་བྱེད་ཅེས་བྱ་བའི་ཏིང་ངེ་འཛིན་དང་། འོད་ཟེར་བརྒྱ་པ་ཞེས་བྱ་བའི་ཏིང་ངེ་འཛིན་དང་། རྒྱས་
པ་ཞེས་བྱ་བའི་ཏིང་ངེ་འཛིན་དང་། འོད་བྱེད་ཅེས་བྱ་བའི་ཏིང་ངེ་འཛིན་དང་། རྣམ་པ་བཟང་པོ་ཞེས་བྱ་
བའི་ཏིང་ངེ་འཛིན་དང་། ལྷ་མ་ཡིན་ལ་སྐུལ་བ་ཞེས་བྱ་བའི་ཏིང་ངེ་འཛིན་དང་། བསྒོམ་པ་ཞེས་བྱ་བའི་
ཏིང་ངེ་འཛིན་དང་། མྱ་ངན་ལས་འདའ་བར་སྐུལ་བ་ཞེས་བྱ་བའི་ཏིང་ངེ་འཛིན་དང་། གླིང་ཆེན་པོ་ཞེས་
བྱ་བའི་ཏིང་ངེ་འཛིན་དང༌། ཚོར་བ་རྣམ་པར་གྲོལ་ཞེས་བྱ་བའི་ཏིང་ངེ་འཛིན་དང༌། རྣལ་འབྱོར་བྱེད་ཅེས་
བྱ་བའི་ཏིང་ངེ་འཛིན་དང༌། དོན་དམ་པ་སྟོན་ཞེས་བྱ་བའི་ཏིང་ངེ་འཛིན་དང་། གློག་ཅེས་བྱ་བའི་ཏིང་ངེ་
འཛིན་དང་། ཀླུ་བཀོད་པ་ཞེས་བྱ་བའི་ཏིང་ངེ་འཛིན་དང་། སེང་གེ་གླལ་ཞེས་བྱ་བའི་ཏིང་ངེ་འཛིན་དང་།
མ 157 -



མ་ཎི་བཀའ་འབུམ།
ས་རི་བཀོད་པ་ཞེས་བྱ་བའི་ཏིང་ངེ་འཛིན་དང་། འོང་བ་ཞེས་བྱ་བའི་ཏིང་ངེ་འཛིན་དང༌། དྲན་པའི་དབང་
པོ་འཕེལ་བ་ཞེས་བྱ་བའི་ཏིང་ངེ་འཛིན་དང༌། མོས་པ་ཞེས་བྱ་བའི་ཏིང་ངེ་འཛིན་དང་། རྒྱལ་བའི་ཐེག་པ་
ཞེས་བྱ་བའི་ཏིང་ངེ་འཛིན་དང༌། ལམ་སྟོན་པ་ཞེས་བྱ་བའི་ཏིང་ངེ་འཛིན་དང༌། རིགས་ཀྱི་བུ་བྱང་ཆུབ་
སེམས་དཔའ་སེམས་(༩༥ན)དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་ཏིང་ངེ་འཛིན་དེ་དག་དང་
ལྡན་ཏེ། དེའི་བ་སྤུའི་ཁུང་བུ་རེ་རེ་ན་ཡང་ཏིང་ངེ་འཛིན་བརྒྱ་སྟོང་དག་གནས་སོ། །རིགས་ཀྱི་བུ་དེ་ལྟར་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་ནམས་ཀྱི་ཚོགས་
ནི་དཔག་ཏུ་མེད་དོ། །བསོད་ནམས་ཀྱི་ཚོགས་དེ་འདྲ་བ་དག་ནི་དེ་བཞིན་གཤེགས་པ་དག་ལ་ཡང་མེད་
ན་བྱང་ཆུབ་སེམས་དཔའ་དག་ལ་ལྟ་ཅི་སྨོས།
བམ་པོ་གསུམ་པ།
བམ་པོ་གསུམ་པ། རིགས་ཀྱི་བུ་སྔོན་བྱུང་བ་ང་བྱང་ཆུབ་སེམས་དཔར་གྱུར་པ་དེའི་ཚེ། ང་ཚོང་པ་
ལྔ་བརྒྱ་དང་འགྲོགས་ནས་སིངྒ་ལའི་གླིང་དུ་སོང་སྟེ། ཤིང་རྟ་དང་། ཁུར་དང་བམ་པོ་དང་། སྨོན་པ་དང་།
རྔ་མོ་དང་། བ་ལང་དང་། བོང་བུ་ལ་སོགས་པས་ཟོང་མང་དུ་བསྐྱས་ཏེ་སིངྒ་ལའི་གླིང་དུ་སོང་བ་ལས།
གྲོང་དང་། གྲོང་ཁྱེར་དང་། གྲོང་འདབ་དང་། གྲོང་ཡེའུ་དང་། ཚོང་དུས་དག་ཏུ་སོང་བ་ལས་སིངྒ་ལའི་གླིང་
དུ་མ་ཕྱིན་པར་གྲུ་བོ་ཆེ་བཟང་པོ་ཞིག་རྙེད་ནས། ངས་གདོས་འཛིན་པ་ལ་གླིང་གང་ལོགས་སུ་རླུང་ལངས།
ཅི་རིན་པོ་ཆེའི་གླིང་དུ་རླུང་ལངས་སམ། ཡང་ན་ནི་ནས་ཀྱི་གླིང་དུ་རླུང་ལངས་སམ། འོན་ཏེ་སྲིན་མོའི་གླིང་
དུ་རླུང་ལངས་ཞེས་སྨྲས་པ་དང་། གདོས་འཛིན་པ་འདི་སྐད་ཅེས་ཟེར་ཏེ། བསེར་མ་ནི་སིངྒ་ལའི་གླིང་དུ་
ལངས་ཀྱིས་ལྷ་མཁྱེན་པར་མཛོད་ཅིག །དེ་ནས་གྲུ་བོ་ཆེ་བཏང་སྟེ་སིངྒ་ལའི་གླིང་དུ་སོང་བ་ལས་སིངྒ་ལའི་
གླིང་ན་གནས་པའི་སྲིན་མོ་དག་གིས་དུས་མ་ཡིན་པའི་རླུང་བཏང་བ་དང་གྲུ་བོ་ཆེ་དེ་དུམ་བུ་དུམ་བུར་
ལྷགས་ནས་ཚོང་པ་དེ་དག་ཆུའི་ནང་དུ་ལྷུང་བ་དང་། བརྐྱལ་ནས་ཆུའི་འགྲམ་དུ་ཉེ་བར་ཕྱིན་ཏོ། །དེ་ནས་
བ 158 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
སྲིན་མོ་ལྔ་བརྒྱ་གཞོན་ནུའི་གཟུགས་སུ་བསྒྱུར་ཏེ་སྒྲ་ཅ་ཅོ་ཟེར་ཞིང་བྱུང་ནས་ཆུ་འགྲམ་དེ་དང་ཉེ་བ་ཞིག་
ཏུ་འོངས་ཏེ་བླ་གོས་ཀྱི་རས་བྱིན་ནས་བསླང་བ་དང་། དེ་དག་བདག་བདག་གི་གོས་འཚིར་རོ། །བཙིར་
ནས་དེ་དག་གནས་དེ་ནས་གནས་གཞན་དུ་ཤིང་ཙམ་པ་ཀ་ཆེན་པོ་ཡོད་པ་དེའི་དྲུང་དུ་ངལ་བསོས་སོ། །
ངལ་(༩༥བ)བསོས་ནས་བདག་ཅག་ལ་ཐབས་ཅི་ཡོད་ཅེས་གཏམ་བྱས་པ་དང་། དེ་དག་གིས་བདག་
ཅག་ལ་ཐབས་མ་མཆིས་སོ་ཞེས་དེ་སྐད་སྨྲས་ནས་ཁ་རོག་སྟེ་འཁོད་དོ། །དེ་ནས་སྲིན་མོ་དག་དེ་རྣམས་
ཀྱི་མདུན་དུ་འདུག་ནས་ཁྱོ་མ་མཆིས་པའི་ནི་ཁྱོ་མཛོད་ཅིག །གནས་མ་མཆིས་པའི་ནི་གནས་མཛོད་ཅིག །
རྟེན་མ་མཆིས་པའི་ནི་རྟེན་མཛོད་ཅིག །འདི་དག་ནི་ཁྱོད་ཀྱི་ཟས་ཀྱི་ཁྱིམ་མོ། །སྐོམ་གྱི་ཁྱིམ་མོ། །སྐྱེད་
མོས་ཚལ་དགའ་བར་བགྱིད་པའོ། །རྫིང་བུ་དགའ་བར་བགྱིད་པའོ་ཞེས་དེ་སྐད་སྨྲས་ནས་སྲིན་མོ་དེ་
དག་གིས་སྐྱེས་པ་རེ་རེ་ཁྲིད་དེ་བདག་བདག་གི་ཁྱིམ་དུ་སོང་ངོ་། །གང་སྲིན་མོ་དེ་དག་གི་ནང་ན་ཤིན་ཏུ་
རྒན་པ་དེས་བདག་གི་ཁྱིམ་དུ་ང་ཁྲིད་ནས་ལྷའི་རོའི་རོ་མཆོག་དང་ལྡན་པས་ཚིམ་པར་བྱས་སོ། །ཚིམ་པར་
བྱས་ནས་རྩེ་བར་རྩོམ་སྟེ། དེ་ལ་དེས་མིའི་བདེ་བས་ཚིམ་པར་བྱས་ནས་དེ་བཞིན་དུ་ཉི་མ་གཉིས་གསུམ་
ནས་བདུན་འདས་སོ། །རེ་ཞིག་ན་མོ་ཉལ་ཏེ་གཉིད་ཀྱིས་ལོག་པ་དང་གད་མོ་སྙན་པར་དགོད་པ་ངས་
མཐོང་ནས་ང་ངོ་མཚར་དུ་གྱུར་ཏེ། གཉིད་ལོག་བཞིན་དུ་གད་མོ་སྙན་པར་དགོད་པ་ངས་ནམ་ཡང་མ་
མཐོང་། མ་ཐོས་སོ་སྙམ་ནས། དེའི་ཚེ་ངས་དེ་ལ་ཁྱོད་ཅིའི་ཕྱིར་དགོད་ཅེས་སྨྲས་པ་དང་། མོ་ན་རེ་འདི་
དག་ནི་སིངྒ་ལའི་གླིང་ན་གནས་པའི་སྲིན་མོ་ལགས་ཏེ། ཁྱེད་ཀྱི་སྲོག་བཅད་ད་རེ་ཞེས་ཟེར་ནས་དེའི་ཚེ་
ངོས་དེ་ལ་འདི་དག་སྲིན་མོ་ཡིན་པར་ཁོ་བོས་ཇི་ལྟར་ཤེས་པར་བྱ་ཞེས་དྲིས་པ་དང་། དེ་སྟེ་ཡིད་མི་ཆེས་
ན་གཡས་ཕྱོགས་ཀྱི་ལམ་སྲང་བཟུང་སྟེ་བཞུད་ཅིག་དང་། དེ་ན་ལྕགས་ཀྱི་གྲོང་ཁྱེར་མཐོ་བ་སྐར་ཁུང་
དང་རྟ་བབས་མེད་པ་ཞིག་མཆིས་ཏེ། དེ་ན་ཚོང་པ་བརྒྱ་ཕྲག་དུ་མ་འཚལ་ཞིང་བོར་ནས་ལ་ལ་ནི་གསོན།
ལ་ལ་ནི་གུམ་སྟེ། ཁྱོད་དེ་ལྟར་ཐུགས་མི་ཆེས་ན་ལམ་དེར་བཞུད་ཅིག །ལམ་དེར་བཞུད་ནས་རྟོགས་
ཤིག་དང་དེའི་ཚེ་ང་ལ་ཡིད་ཆེས་པར་འགྱུར་རོ་ཞེས་ཟེར་ནས། །དེའི་ཚེ་དེས་གླེན་པའི་དྲ་བ་ཞེས་བྱ་བའི་
གཉིད་ཀྱིས་ནོན་པར་བྱས་སོ། །དེ་ནས་བྱང་ཆུབ་སེམས་དཔའ་དེ་ནུབ་མོའི་དུས་ཀྱི་ཚེ་སོང་ནས་རལ་གྲི་
བ 159 -



མ་ཎི་བཀའ་འབུམ།
(༩༦ན)ཟླ་བ་ལྟར་སྣང་བ་བདག་འཚོ་བར་བྱེད་པ་ཞེས་བྱ་བ་ཐོགས་ནས། གཡས་ཕྱོགས་ཀྱི་ལམ་སྲུང་
བཟུང་སྟེ། སོང་བ་ལས་རིམ་གྱིས་ལྕགས་ཀྱི་གྲོང་ཁྱེར་དུ་ཕྱིན་ནས་ཁོ་ར་ཁོར་ཡུག་ཏུ་བསྐོར་ཀྱང་དེས་སྒོ་
མ་མཐོང་ངོ༌། །དེ་ནས་ལྕགས་ཀྱི་གྲོང་ཁྱེར་ཆེན་པོ་དེ་ན་ཤིང་ཙམ་པ་ཀ་ཞིག་འདུག་པ་དེ་ལ་འཛེགས་ཏེ།
དེ་ནས་ངས་ལུད་པའི་སྒྲ་བྱས་པ་དང༌། སྐྱེས་བུ་ཚོང་པ་དེ་དག་ན་རེ་ཚོང་དཔོན་ཆེན་པོ་མཁྱེན་པར་མཛོད་
ཅིག །བདག་ཅག་ནི་ལྕགས་ཀྱི་གྲོང་ཁྱེར་དུ་སྩལ་ཏོ་ཞེས་སྨྲས་ནས་དེའི་ཚེ་ཉི་མ་རེ་རེ་ཞིང་ཡང་མི་བརྒྱ་
བརྒྱ་ཁྲིད་དེ་ཟའོ། །ཟོས་ནས་རུས་པ་རྣམས་ལྕགས་ཀྱི་གྲོང་ཁྱེར་དེ་ཉིད་དུ་འདོར་བ་ཡང་དེ་དག་གིས་ང་
ལ་སྔོན་བྱུང་བ་བཞིན་དུ་སྨྲས་ནས་ངས་དེའི་ཚེ་ཤིང་ཙམ་པ་ཀ་ལས་བབས་ཏེ་གཡས་ཕྱོགས་ཀྱི་ལམ་སྲང་
དེ་བཟུང་ནས་མྱུར་དུ་མྱུར་བོར་སོང་སྟེ། དེ་ནས་སླར་ཕྱིན་ཏོ། །དེ་ནས་སྙན་པར་བྱེད་པ་དེ་ན་རེ་ངེད་ཚོང་
དཔོན་ཆེན་པོ་ཁྱོད་ཀྱིས་གཟིགས་སམ་ཞེས་ཟེར་ནས་ངས་མཐོང་ངོ་ཞེས་སྨྲས་སོ། ཁྱོད་ལ་བདག་གིས་
གཏམ་བགྱིས་པ་ཁྱོད་ཀྱིས་རྟགས་ལ་བབ་བམ། དེའི་ཚེ་ངས་དེ་ལ་ཐབས་ཅི་ཡོད་ཅེས་དྲི་ན། དེ་ནས་
སྙན་པར་བྱེད་པ་དེས་འདི་སྐད་ཅེས་སྨྲས་ཏེ། ལྟ་ཐབས་གང་གིས་བདེ་བ་དང་། ཉོན་མོངས་པ་མེད་པར་
སིངྒ་ལའི་གླིང་ནས་འབྱུང་ཞིང་སླར་འཛམ་བུའི་གླིང་མཐོང་བར་འགྱུར་བའི་ཐབས་མཆིས་སོ། །ངས་དེ་
ལ་ལམ་གང་གིས་སིངྒ་ལའི་གླིང་ནས་འབྱུང་བར་འགྱུར་བའི་ལམ་དེ་སྟོན་ཅིག་ཅེས་བྱས་པ་དང་། སྙན་
པར་བྱེད་པ་དེས་འདི་སྐད་ཅེས་སྨྲས་སོ། །ལྷ་རྟའི་རྒྱལ་པོ་བ་ལ་ཧ་ཞེས་བགྱི་བ་དམན་པ་དང་ཕོངས་པ་
ལ་སྨན་པ་ཞིག་མཆིས་ཏེ། རྟའི་རྒྱལ་པོ་བ་ལ་ཧ་དེ་སྨན་སྦེད་ཐམས་ཅད་ཅེས་བགྱི་བ་འཚལ་ཏེ་གསེར་གྱི་
བྱེ་མའི་ཐང་བུ་ལ་ཕར་འགྲོ་ཚུར་འགྲེ་བར་བགྱིད་དོ། །ཕར་འགྲེས་ཚུར་འགྲེས་ནས་ལུས་སྤྲུག་གོ །སྤྲུགས་
ནས་པ་རོལ་ཏུ་སུ་འགྲོ །ཕ་རོལ་ཏུ་སུ་འགྲོ་ཞེས་སྨྲའོ། ཁྱོད་ཀྱིས་ལྷ་བདག་ཕ་རོལ་དུ་མཆིའོ་ཞེས་(༩༦བ)
བགྱིས་ཤིག་ཅེས་དེ་སྐད་བསོ་བ་ཐོས་ནས་དེ་སྲིན་མོའི་དྲུང་དུ་ཉེ་བར་སོང་ནས་ལྷན་ཅིག་ཏུ་ཉལ་བ་དང་། དེ་
སད་ནས་འཕགས་པའི་སྲས་ལུས་རེ་གྲང་བ་ཞིག་ཅེས་ཟེར་ནས་ངས་དེ་ལ་གྲོང་ཁྱེར་གྱི་ཕྱི་རོལ་ཏུ་བཤད
གཅི་བྱེད་དུ་སོང་བས། དེའི་ཕྱིར་ལུས་གྲང་མོ་གྲང་པོར་གྱུར་ཏོ་ཞེས་སྨྲས་སོ། །མོས་ཀྱང་སྨྲས་ནས་སླར་
དེ་གཉིད་ཀྱིས་ལོག་སྟེ་ཉི་མ་ཤར་བའི་ཚེ་ལ ལངས་སོ། །དེ་ནས་སྐྱེས་བུ་ཚོང་པ་རྣམས་ལ་ཁྱེད་རྣམས་ཚུར་
- 16)



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཤོག་ཅིག །གྲོང་ཁྱེར་གྱི་ཕྱི་རོལ་དུ་འདོང་ངོ་ཞེས་བསྒོ་བ་དང་། དེ་དག་ཐམས་ཅད་གྲོང་ཁྱེར་གྱི་ཕྱི་རོལ་ཏུ་
འདོང་ངོ༌། །དེ་དག་གྲོང་ཁྱེར་གྱི་ཕྱི་རོལ་ཏུ་དོང་ནས་ངལ་བསོས་སོ། །ངལ་བསོས་ནས་སུའི་ཆུང་མ་དག་
ཇི་ལྟ་བུས་མཛའ་བར་གྱུར་ཞེས་དྲིས་པ་དང་། ཁ་ཅིག་གིས་ནི་བདག་ལ་ཤིན་ཏུ་མཛའ་བར་བྱེད་དོ་ཞེས་
སྨྲས་སོ། ཁ་ཅིག་གིས་ནི་བདག་ལ་ལྷའི་རོའི་རོ་མཆོག་དང་ལྡན་པའི་ཟས་ཀྱིས་འཛིན་པར་བགྱིད་དོ་ཞེས་
སྨྲས་སོ། ཁ་ཅིག་གིས་ནི་གོས་རྣམ་པ་སྣ་ཚོགས་ཀྱིས་འཛིན་ཏོ་ཞེས་སྨྲས་སོ། ཁ་ཅིག་གིས་ནི་བདག་ལ་
ཅོད་པན་དང༌། རྣ་ཆ་དང་སེ་མོ་དོའི་ཆུན་པོ་འཛིན་ཏོ་ཞེས་སྨྲས་སོ། ཁ་ཅིག་གིས་ནི་བདག་གི་ལུས་ལ་
བྲེལ་བ་མ་མཆིས་སོ་ཞེས་སྨྲས་སོ། ཁ་ཅིག་གིས་ནི་བདག་ལ་ཙནྡན་དང་། གླ་རྩི་དང་། ག་བུར་གྱིས་འཛིན་
ཏོ་ཞེས་སྨྲས་སོ། །དེ་ལྟར་དེ་དག་གིས་གཏམ་བྱས་ནས་ངས་དེའི་ཚེ་སྐྱེས་བུ་ཚོང་པ་དེ་དག་ལ་གང་བདག་
ཅག་སྲིན་མོ་ལ་ཆགས་པར་བྱ་བའི་ནི་མི་རིགས་སོ་ཞེས་སྨྲས་པ་དང་། དེ་དག་མྱོས་ནས་ཚོང་དཔོན་ཆེན་
པོ་སིངྒ་ལའི་གླིང་ན་གནས་པའི་སྲིན་མོ་ལགས་མད་མད་ཅེས་ཟེར་ནས། དེའི་ཚེ་ངས་དེ་དག་ལ་སངས་
རྒྱས་དང་། ཆོས་དང་། དགེ་འདུན་བདེན་ནོ་བདེན་ནོ། །འདི་ནི་མི་མ་ཡིན་ཏེ་སྲིན་མོའོ་ཞེས་སྨྲས་སོ། །དེ་
ནས་སྐྱེས་བུ་ཚོང་པ་དེ་དག་གིས་བདག་ཅག་ལ་སྐྱབས་ཅི་ཡོད། རྟེན་ཅི་ཡོད་ཅེས་སྨྲས་པ་དང་། ངས་དེ་
དག་ལ་སིངྒ་ལའི་གླིང་ན་རྟའི་རྒྱལ་པོ་བ་ལ་ཧ་ཞེས་བྱ་བ་དམན་པ་དང་ཕོངས་པ་ལ་སྙིང་རྗེ་བར་(༩༧ན)
བྱེད་པ་ཞིག་ཡོད་དེ། སྨན་སྦེད་ཐམས་ཅད་ཅེས་བྱ་བ་ཟོས་ནས་གསེར་གྱི་བྱེ་མའི་ཐང་བུ་ལ་ཕར་འགྲོ་ཚུར་
འགྲེ་བྱས་ཏེ་ལུས་སྤྲུག་གོ །ལུས་སྤྲུགས་ནས་དེའི་ཚེ་སུ་ཕ་རོལ་དུ་འགྲོ། སུ་ཕ་རོལ་དུ་འགྲོ་ཞེས་ཚིག་ལན་
གསུམ་སྨྲས་པ་དང༌། བདག་ཅག་དེར་འདོང་ངོ་ཞེས་སྨྲས་སོ། །དེ་ནས་སྐྱེས་བུ་ཚོང་པ་དེ་དག་ང་ལ་བདག་
ཅག་ནམ་བཞུད་ཅེས་ཟེར་ནས། ངས་དེ་དག་ལ་ཉི་མ་གསུམ་ན་ངེས་པར་འདོང་གིས་སྐྱེས་བུ་སོ་སོ་ནས་
རྒྱགས་དང་ཆོས་ཤིག་ཅེས་དེ་དག་དང་དམ་བཅས་ནས་སླར་གྲོང་ཁྱེར་དུ་དོང་སྟེ་བདག་བདག་གི་ཁྱིམ་དུ་
ཕྱིན་པ་དང་། དེ་དག་ལ་སྲིན་མོ་རྣམས་ཀྱིས་ངལ་ལམ། ཆད་དམ། ཁྱོད་ཀྱིས་སྐྱེད་མོས་ཚལ་དགའ་བར་
བྱེད་པ་མཐོང་ངམ་ཞེས་སྨྲས་པ་དང་། དེ་དག་གིས་ངེད་ཀྱིས་ཅུང་ཟད་ཀྱང་མ་མཐོང་ངོ་ཞེས་སྨྲས་སོ། །
དེ་ནས་སྲིན་མོ་དེ་དག་གིས་འདི་སྐད་ཅེས་སྨྲས་སོ། །འཕགས་པའི་སྲས་སིངྒ་ལའི་གླིང་འདི་ན་སྐྱེད་མོས་
- 161 -



མ་ཎི་བཀའ་འབུམ།
ཚལ་དགའ་བར་བྱེད་པ་མེ་ཏོག་གིས་ཡོངས་སུ་གང་བ་རྣམ་པ་སྣ་ཚོགས་དང་། རྫིང་བུ་བརྒྱ་ཕྲག་དུ་མ་
མཆིས་སོ་ཞེས་སྨྲས་ནས། དེས་ཉི་མ་གསུམ་ན་སྐྱེད་མོས་ཚལ་གྱི་ས་དེ་དག་དང་རྫིང་བུ་མེ་ཏོག་གིས་
ཡོངས་སུ་གང་བ་རྣམ་པ་སྣ་ཚོགས་དེ་དག་བལྟར་འགྲོའོ། །དེའི་ཚེ་མེ་ཏོག་བཟང་པོ་དག་ཀྱང་ཁྱེར་ཏེ་
འོང་གིས་རྒྱགས་བཟང་དུ་གྱིས་ཤིག་ཅེས་སྨྲས་པ་དང་། དེས་འཕགས་པའི་སྲས་དེ་བཞིན་དུ་བགྱིའོ་ཞེས་
སྨྲས་སོ། །དེ་ནས་དེས་ལུས་ལ་བསམས་ཏེ། །སྲིན་མོ་འདི་དག་གིས་རྒྱུས་ཤེས་པར་གྱུར་ན་ནི་བདག་
ཅག་གི་སྲོག་གཅོད་དོ་སྙམ་དུ་དེ་ལྟར་ལུས་ཀྱི་རྗེས་སུ་བསམས་ནས་ཁ་རོག་སྟེ་འདུག་པ་དང་། མོས་
ཟས་བཟང་པོ་བྱིན་ནས་ཟོས་ཏེ་ཤུགས་ཕྱུང་ནས། སྲིན་མོ་དེས་འཕགས་པའི་སྲས་ཅིའི་སླད་དུ་ཤུགས་
འབྱིན་ཞེས་སྨྲས་སོ། །དེ་ནས་ངས་མོ་ལ་འཛམ་བུའི་གླིང་གི་མི་དག་ནི་བདག་གི་ཡུལ་ལ་དགའོ་ཞེས་
སྨྲས་པ་དང་། འཕགས་པའི་སྲས་བདག་གི་ཡུལ་གྱིས་ཅི་ཞིག་བགྱི། སིངྒ་ལའི་གླིང་འདི་ཉིད་ཁྱོད་ཀྱི་ཟས་
ཀྱི་ཁང་པ་དང༌། སྐོམ་གྱི་ཁང་པ་དང་། །གོས་ཀྱི་ཁང་པ་སྣ་ཚོགས་དང་། ཁྱེད་ཀྱི་སྐྱེད་མོས་ཚལ་དགའ་
བར་བགྱིད་པ་སྣ་ཚོགས་མཆིས་ཀྱིས་ལྷའི་བདེ་བ་མྱོང་བར་མཛོད་ཅིག་འཛམ་བུའི་གླིང་ལ་མྱ་ངན་
བགྱིར་ཅི་མཆིས་ཞེས་ཟེར་ནས་དེའི་ཚེ་ང་ཁ་རོག་སྟེ་འདུག་གོ །དེའི་ཉིན་མོ་འདས་ནས་ཕྱི་དེ་ཉིན་ཟས་
བཟང་པོ་རྒྱགས་དང་ལྡན་པ། དེ་དག་ཐམས་ཅད་སྟ་གོན་བྱས་ནས་ཉི་མ་གསུམ་པ་ལ་ནང་པར་སྔར་དེ་
དག་ཐམས་ཅད་དོང་ནས་གྲོང་ཁྱེར་གྱི་སྒོ་རུ་བྱུང་ངོ་། །བྱུང་ནས་སླར་སུས་ཀྱང་སིངྒ་ལའི་གླིང་དུ་མི་བལྟ་
བར་དམ་བཅས་སོ། །དེ་འདྲ་བའི་དམ་བཅས་ནས་མྱུར་བ་མྱུར་བར་སྐྱེན་པ་སྐྱེན་པར་དོང་བ་དང་རིམ་
གྱིས་རྟའི་རྒྱལ་པོ་བ་ལ་ཧ་ག་ལ་བ་དེར་ཕྱིན་ནས། རྟའི་རྒྱལ་པོ་བ་ལ་སྨན་སྦེད་ཐམས་ཅད་ཅིས་བྱ་བ་ལ་
མྱོངས་སོ། །སྨན་མྱངས་ནས་གསེར་གྱི་བྱེ་མའི་ཐང་བུ་ལ་ཕར་འགྲོ་ཚུར་འགྲོ་བར་བྱེད་དོ། །བྱས་ནས་ལུས་
སྤྲུག་གོ །གང་གི་ཚེ་ན་ལུས་སྤྲུགས་པ་དེའི་ཚེ་སིངྒ་ལའི་གླིང་ཡང་འགུལ་ལོ། །དེས་ཕ་རོལ་ཏུ་ སུ་འགྲོ།
ཕ་རོལ་ཏུ་སུ་འགྲོ་ཞེས་ཚིག་ལན་གསུམ་སྨྲས་པ་དང་། དེ་ནས་སྐྱེས་བུ་ཚོང་པ་དེ་དག་གིས་བདག་ཅག་
ཕ་རོལ་ཏུ་མཆིའོ་ཞེས་སྨྲས་སོ། །དེ་ནས་རྟའི་རྒྱལ་པོ་བ་ལ་ཧ་དེས་ཁྱོད་ལས་སུས་ཀྱང་སིངྒ་ལའི་གླིང་ལ་
མི་བལྟ་བར་བྱའོ། །སུས་ཀྱང་མིག་གིས་མི་བལྟ་བར་བྱའོ་ཞེས་དེ་སྐད་སྨྲས་ཏེ་དེ་འདྲ་བའི་དམ་བཅས་ནས་
ལ་
- 162-



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དེའི་ཚེ་ཐོག་མ་ཁོ་ནར་ང་ཞོན་ནོ། །དེའི་འོག་ཏུ་ཚོང་པ་ལྔ་བརྒྱ་ཞོན་ནོ། །གང་གི་ཚེ་དེ་དག་ཞོན་པ་དེའི་ཚེ་
སིངྒ་ལའི་གླིང་ན་གནས་པའི་སྲིན་མོ་དག་སྒྲ་ཅ་ཅོ་ཟེར་ཞིང་ཕྱི་བཞིན་དུ་སྙེག་གོ །ངུ་ཞིང་སྙིང་རྗེ་རྗེ་ལྟར་
སྨྲ་བ་དང་། དེ་ནས་དེ་དག་གིས་ངོ་སླར་ལོག་སྟེ་བལྟས་སོ། །གང་གི་ཚེ་དེ་དག་གིས་བལྟས་པ་དེའི་ཚེ་དེ་
དག་ཁ་བུབ་ཏུ་ལྟུང་ངོ་། །གང་གི་ཚེ་ན་དེ་དག་ཆུའི་ནང་དུ་ལྷུང་བ་དེའི་ཚེ་སྲིན་མོ་དག་གིས་དྲངས་ཤིང་
ཟོས་སོ། །དེའི་ཚེ་ང་གཅིག་པུས་(༩༨ན)འཛམ་བུ་གླིང་དུ་ཕྱིན་ཏེ། དེའི་ཚེ་འགྲམ་དུ་ཉེ་བ་དང་རྟའི་རྒྱལ་
པོ་བ་ལ་ཧས་ང་ལ་ལན་གསུམ་བསྐོར་ཏེ། ཕྱག་བྱས་ནས་དེ་ཉིད་དུ་སོང་ངོ༌། །དེ་ནས་ང་ཡང་སོང་ནས་
རིམ་གྱིས་བདག་གི་ཁྱིམ་དུ་ཕྱིན་ཏེ། དེའི་ཚེ་ཕ་དང་མས་ངའི་མགུལ་ནས་འཇུས་ནས་ངུས་པ་དང་། རླངས་
པས་དེ་གཉིས་ཀྱི་མིག་རུ་གས་ནས་མཐོང་བར་གྱུར་རོ། །དེ་ནས་ཕ་མ་དང་ལྷན་ཅིག་ཏུ་ངལ་བསོས་ནས་
དེའི་དེ་དག་ལ་སྔོན་ཇི་ལྟར་བྱུང་བ་ཐམས་ཅད་བཟླས་པ་དང་། ཕ་མས་དེ་ལ་སྨྲས་པ། བུ་ཁྱོད་གསོན་
བཞིན་དུ་རྙེད་དེ། ངེད་ལ་ནོར་ནི་མི་དགོས་སོ། །རྒས་པའི་ཚེ་འཁར་བར་གྱུར་པའོ། །རྒས་པའི་ཚེ་ལམ་
སྟོན་པའོ། །འཆི་བའི་ཚེ་ཟས་སྦྱིན་པར་བྱེད་པའོ། །ཤི་ནས་མགོན་ཡོད་པར་བྱེད་པའོ། །བུ་ནི་རླུང་བསིལ་
བར་བྱེད་པའོ་ཞེས་ཕ་དང་མ་སྨྲས་ཏེ། སྒྲིབ་པ་ཐམས་ཅད་རྣམ་པར་སེལ་བ་ང་དེད་དཔོན་དུ་གྱུར་པའི་ཚེ་
འདི་ལྟ་བུའི་སྡུག་བསྔལ་བ་མྱོང་ངོ༌། །འདི་ལྟ་སྟེ་སྒྲིབ་པ་ཐམས་ཅད་རྣམ་པར་སེལ་བ་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་རྟ་བ་ལ་ཧར་གྱུར་པས་ང་འཆི་བའི་འཇིགས་
པ་དེ་འདྲ་བ་ལས་ཡོངས་སུ་ཐར་བར་བྱས་སོ། །འདི་ལྟ་སྟེ་སྒྲིབ་པ་ཐམས་ཅད་རྣམ་པར་སེལ་བ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་བསོད་ནམས་ཀྱི་ཚོགས་ནི་ངས་བགྲང་
མི་ནུས་ཏེ། བ་སྤུའི་ཁུང་བུ་རེ་རེའི་གཏམ་ཆུང་ཟད་ཅིག་བཤད་དོ། །འདི་ལྟ་སྟེ་སྒྲིབ་པ་ཐམས་ཅད་རྣམ་
པར་སེལ་བ་གསེར་ཞེས་བྱ་བའི་བ་སྤུའི་ཁུང་བུ་དེ་ན་དྲི་ཟ་བྱེ་བ་ཁྲག་ཁྲིག་བརྒྱ་སྟོང་དག་གནས་ཏེ། །དེ་
དག་འཁོར་བའི་སྡུག་བསྔལ་བར་མི་འགྱུར་ཞིང་བདེ་བ་དམ་པ་དང་ལྡན་པ་ཡིན་ཏེ། ལྷའི་དངོས་པོ་དག་
འབྱུང་བར་འགྱུར་གྱི། འདོད་ཆགས་ཅན་དུ་མི་འགྱུར། ཞེ་སྡང་ཅན་དུ་མི་འགྱུར། ཁོང་ཁྲོ་བའི་སེམས་མི་
སྐྱེད། དེ་དག་ལས་གང་ལ་ཡང་གནོད་པའི་སེམས་མི་སྐྱེད་དེ། དེ་དག་དུས་ཐམས་ཅད་དུ་འཕགས་པའི་
- 163 -



མ་ཎི་བཀའ་འབུམ།
ལམ་ཡན་ལག་བརྒྱད་ལ་(༩༨བ)གནས་པ་ཡིན་ཏེ། དུས་ཐམས་ཅད་དུ་ཆོས་འདོད་པ་ཡིན་ནོ། །འདི་ལྟ་
སྟེ། སྒྲིབ་པ་ཐམས་ཅད་རྣམ་པར་སེལ་བ་གསེར་ཞེས་བྱ་བའི་བ་སྤུའི་ཁུང་བུ་སྣང་བ་ཞེས་བྱ་བའི་ཡིད་
བཞིན་གྱི་ནོར་བུ་རིན་པོ་ཆེ་ཡོད་དེ། གང་དང་གང་གི་ཚེ་དྲི་ཟ་དེ་དག་བསམ་པ་སེམས་པ་དེའི་ཚེ་དེ་དག་
གི་བསམ་པ་འགྲུབ་པར་འགྱུར་རོ། །དེའི་ཚེ་གསེར་ཞེས་བྱ་བའི་བ་སྤུའི་ཁུང་བུ་ལས་འདས་ནས་ནག་པོ་
ཞེས་བྱ་བའི་བ་སྤུའི་ཁུང་བུ་དེ་ན་དྲང་སྲོང་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་ཡོད་དེ། ལ་ལ་ནི་མངོན་
པར་ཤེས་པ་གཅིག་པ། ལ་ལ་ནི་མངོན་པར་ཤེས་པ་གཉིས་པ། ལ་ལ་ནི་མངོན་པར་ཤེས་པ་གསུམ་པ།
ལ་ལ་ནི་མངོན་པར་ཤེས་པ་བཞི་པ། ལ་ལ་ནི་མངོན་པར་ཤེས་པ་ལྔ་པ། ལ་ལ་ནི་མངོན་པར་ཤེས་པ་དྲུག་
པའོ། །བ་སྤུའི་ཁུང་བུ་དེ་ན་དངུལ་གྱི་ས་གཞི་ལ་གསེར་གྱི་རི་དངུལ་གྱི་རྩེ་མོ་པདྨ་དམར་པོས་བརྒྱན་པ་དེ་
འདྲ་བའི་རི་བདུན་ཅུ་རྩ་བདུན་ཡོད་དེ། རི་རེ་རེ་ཞིང་ཡང་དྲང་སྲོང་བརྒྱད་ཁྲི་གནས་སོ། །དྲང་སྲོང་དེ་དག་
གི་ཤིང་དཔག་བསམ་ནི་འདི་འདྲ་སྟེ། སྡོང་པོ་ནི་དམར་པོ། འདབ་མ་ནི་གསེར་དང་དངུལ་ལས་བྱས་པ་
རིན་པོ་ཆེར་སྣང་བའོ། །ཤིང་དཔག་བསམ་རེ་རེ་དང་། ཉེ་བ་ན་ནི་རྫིང་བུ་བཞི་ཡོད་དེ། ལ་ལ་ནི་ཆུ་ཡན་
ལག་བརྒྱད་དང་ལྡན་པས་ཡོངས་སུ་གང་བ། ལ་ལ་ནི་ལྷའི་མེ་ཏོག་གིས་ཡོངས་སུ་གང་བའོ། །ཕྱོགས་དེ་
དང་ཉེ་བ་ན་ལྷའི་བྱི་རུའི་ཤིང་གིས་ཡོངས་སུ་མཛེས་པར་བྱས་པའི་དཔག་བསམ་གྱི་ཤིང་དག་སྣང་སྟེ།
ལྷའི་རྒྱན་དག་ནི་འཕྱང་། ཅོད་པན་དང་རྣ་ཆ་དག་ཀྱང་རབ་ཏུ་འཕྱང་། སེ་མོ་དོ་དང་། སེ་མོ་དོའི་ཕྱེད་པ་
དག་ཀྱང་རབ་ཏུ་འཕྱང་། གདུ་བུ་དག་ཀྱང་རབ་ཏུ་འཕྱང་སྟེ། ལོ་མ་ནི་རིན་པོ་ཆེ་དང་གསེར་ལས་བྱས་
པའོ། །དེ་ནས་ཤིང་དཔག་བསམ་རེ་རེ་ཞིང་ཡང་དྲི་ཟ་བརྒྱ་བརྒྱ་གནས་ཏེ། གང་གི་ཚེ་དེ་དག་གིས་སིལ་
སྙན་དཀྲོལ་བ་དེའི་ཚེ་རི་དྭགས་དང་བྱ་དག་ཀྱང་སེམས་ཅན་འདི་དག་གི་སྡུག་བསྔལ་ཏེ། འཛམ་བུའི་
གླིང་ན་ཇི་ལྟ་བུའི་སྡུག་བསྔལ་(༩༩ན)དག་མྱོང་བར་འགྱུར། སྐྱེ་བ་དང༌། རྒ་བ་དང་། འཆི་བ་དག་ཀྱང་
མཐོང་ངོ༌། །སྡུག་ཅིང་མཛའ་བ་དང་མི་མཛའ་བ་ལས་འདུ་བ་དང་བྲལ་བར་ཡང་མཐོང་ངོ་། །མི་དག་ཀྱང་
སྡུག་བསྔལ་མང་དུ་མྱོང་ངོ་ཞེས་སྐྱོ་བར་བྱེད་དོ། །དེ་ལྟར་རི་དྭགས་དང་། བྱ་དག་སྟོང་པའི་རྗེས་སུ་བསམས་
པ་དང་། དེའི་ཚེ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པ་འདི་རྗེས་སུ་དྲན་ནས་
164 -



ཚེ་བསམ་པ་གྲུབ་པ་
འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དེ་དག་ལ་ལྷའི་རོའི་རོ་མཆོག་གིས་ཟས་དག་ཀྱང་འབྱུང་བར་འགྱུར། ལྷའི་རྫ་ས་དྲི་ཞིམ་པོ་དག་ཀྱང་འབྱུང་
བོར་འགྱུར། ལྷའི་གོས་དག་ཀྱང་འབྱུང་བར་འགྱུར་རོ། །གང་གི་ཚེ་ན་དེ་དག་བསམ་པ་སེམས་པ་དེའི་
པར་འགྱུར་རོ། །དེ་ནས་བཅོམ་ལྡན་འདས་ལ་སྒྲིབ་པ་ཐ
པ་ཐམས་ཅད་རྣམ་པར་སེལ་བས་
འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ནི་ཤིན་ཏུ་ངོ་མཚར་རྨད་དུ་གྱུར་པ་ཐོབ་བོ། །བཅོམ་
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཅིའི་ཕྱིར་ངོ་མཚར་བར་གྱུར། དེ་ནས་བཅོམ་ལྡན་འདས་
ལ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་
འདས་གང་གི་ཚེ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པའི་མིང་གི་རྗེས་སུ་
དྲན་ན། དེའི་མིང་ཙམ་གྱིས་ཀྱང་འདི་འདྲ་བའི་རྫས་དག་འབྱུང་བར་འགྱུར་ན་གང་ཐེག་པ་ཆེན་པོའི་མདོ་
དཀོན་མཆོག་གི་རྒྱལ་པོ་ཟ་མ་ཏོག་བཀོད་པ་ཉན་པ་དང་འཛིན་པ་དང་ཀློག་པ་དང་ཀུན་ཆུབ་པར་བགྱིད་
པ་དང་། ཚུལ་བཞིན་དུ་ཡིད་ལ་བགྱིད་པའི་སེམས་ཅན་དེ་དག་ནི་བདེ་བ་དང་ལྡན་པ་ལགས་སོ། །གང་ཐེག་
པ་ཆེན་པོའི་མདོ་ཟ་མ་ཏོག་བཀོད་པ་ལས་ཡི་གེ་གཅིག་ཀྱང་འདིར་འཇུག་པའི་སེམས་ཅན་དེ་དག་ནི་བདེ་བ་
ལྡན་པ་ལགས་ཏེ། དེ་དག་ནི་འཁོར་བའི་སྡུག་བསྔལ་འདི་དག་མཐོང་བར་མི་འགྱུར་རོ། །དེ་དག་ནི་ཕྱག་
དར་པ་དང་། སྨེ་ཤ་ཅན་གྱི་རིགས་སུ་མི་སྐྱེ། དབང་པོ་ཉམས་པར་མི་འགྱུར། ཐེང་པོ་དང་། སྐུར་(༩༩བ)པོ་
དང་། གུག་པ་དང་། པུས་མོའི་ནང་འཐབ་པ་
བ་པ་དང་། ལུས་པོ་ཆེ་དང་མཛེ་ཅན་དུ་མི་འགྱུར། དེ་དག་གི་
ལུས་ལ་ནད་དག་
ནད་དག་གིས་བཏབ་པར་མི་འགྱུར་ཏེ། ནད་མེད་པ་དང་། མཐུ་ཆེ་བ་དང་། དབང་པོ་གསལ་
བར་འགྱུར་རོ། །དེ་ནས་བཅོམ་ལྡན་འདས་ཀྱིས་ལེགས་སོ་ཞེས་བྱ་བ་བྱིན་ནས་སྒྲིབ་པ་ཐམས་ཅད་
པར་སེལ་བ་ཁྱོད་འདི་འདྲ་བའི་སྤོབས་པ་དང་། ལྷ་དང་ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་
དང་། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང་། མི་དང་མི་མ་ཡིན་པ་དང་། དགེ་བསྙེན་
དང༌། དགེ་བསྙེན་མ་འདུས་པ་ལ་ཁྱོད་ཀྱིས་འདི་འདྲ་བའི་ཆོས་ཀྱི་གཏམ་རྒྱ་ཆེན་པོ་བྱས་པ་ལེགས་སོ་
ལེགས་སོ་ཞེས་གསུངས་སོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་འདི་
སྐད་ཅེས་གསོལ་ཏོ། །བཅོམ་ལྡན་འདས་གང་གི་ཚེ་ན་བདག་གི་ཞུ་བ་འདི་བསྟན་པ་དེའི་ཚེ་ལྷའི་བུ་རྣམས་
.. 165 -



བན་
མ་ཎི་བཀའ་འབུམ།
མི་ཕྱེད་པའི་དད་པ་སྐྱེས་པར་གྱུར་ཏོ། །དེ་ནས་བཅོམ་ལྡན་འདས་ཀྱིས་ལེགས་སོ་ཞེས་བྱ་བ་བྱིན་ཏེ། རིགས་
ཀྱི་བུ་ཁྱོད་ཕྱི་ཕྱིར་ཞིང་གསོལ་བ་ལེགས་སོ་ལེགས་སོ་འདི་ལྟ་སྟེ། སྒྲིབ་པ་ཐམས་ཅད་རྣམ་པར་སེལ་བ་
བ་སྤུའི་ཁུང་བུ་ནག་པོ་འདས་ནས་བ་སྤུའི་ཁུང་བུ་རིན་པོ་ཆེའི་རྣ་ཆ་ཞེས་བྱ་བ་དེ་ན་དྲི་ཟའི་བུ་མོ་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མ་དག་གནས་ཏེ། དྲི་ཟའི་བུ་མོ་དེ་དག་ཀྱང་བྱད་གཟུགས་བཟང་བ། མཛེས་
པ། བལྟ་ན་སྡུག་པ། ཁ་དོག་ཤིན་ཏུ་བཟང་ཤིང་རྒྱས་པ་དང་ལྡན་པ། ལུས་ལྷའི་རྒྱན་གྱིས་བརྒྱན་པ། ལྷའི་
བུ་མོ་འགྲན་པར་བྱེད་པ་དང་འདྲ་བ་དེ་ལྟ་བུར་ཤིན་ཏུ་བཟང་ཡང་འདོད་ཆགས་ཀྱི་སྡུག་བསྔལ་གྱིས་གཟིར་
བར་མི་འགྱུར། ཞེ་སྡང་གི་སྡུག་བསྔལ་གྱིས་གཟིར་བར་མི་འགྱུར། གཏི་མུག་གི་སྡུག་བསྔལ་གྱིས་གཟིར་
བར་མི་འགྱུར། དེ་དག་གི་ལུས་ལ་མིའི་སྡུག་བསྔལ་ཡང་མེད་དེ་དྲི་ཟའི་བུ་མོ་དེ་དག་དུས་གསུམ་དུ་བྱང་
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་མཚན་གྱིས་རྗེས་སུ་དྲན་པར
བྱེད་(༡༠༠ན)དེ། དེའི་ཚེ་རྫས་དེ་དག་ཐམས་ཅད་འབྱུང་ངོ༌། །དེ་ནས་བཅོམ་ལྡན་འདས་ལ་སྒྲིབ་པ་ཐམས་
ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་བ་སྤུའི་ཁུང་བུ་དེ་བལྟ་བར་
འཚལ་གྱིས་བདག་དེར་མཆིའོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་བ་སྤུའི་ཁུང་བུ་དེ་
ནི་གཟུང་དུ་མི་རུང་སྟེ། ཇི་ལྟར་ནམ་མཁའི་ཁམས་གཟུང་དུ་མི་རུང༌། རེག་པར་མི་རུང་བ་དེ་བཞིན་དུ་
རིགས་ཀྱི་བུ་བ་སྤུའི་ཁུང་བུ་དེ་ཡང་གཟུང་དུ་མི་རུང་། རེག་པར་མི་རུང་སྟེ། བྱང་ཆུབ་སེམས་དཔའ་སེམས་
དཔའ་ཆེན་པོ་ཀུན་ཏུ་བཟང་པོ་བ་སྤུའི་ཁུང་བུ་དེར་ལོ་བཅུ་གཉིས་སུ་ཀུན་ཏུ་སོང་ཡང་བ་སྤུའི་ཁུང་བུ་དེ་མ་
མཐོང་སྟེ། གང་བ་སྤུའི་ཁུང་བུ་རེ་རེ་ན་གནས་པ་དེས་ཀྱང་མ་མཐོང་ན་བྱང་ཆུབ་སེམས་དཔར་གྱུར་པ་
གཞན་དག་གིས་ལྟ་ཅི་སྨོས། དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་འདི་
སྐད་ཅེས་གསོལ་ཏོ། །བཅོམ་ལྡན་འདས་གང་གི་ཚེ། བྱང་ཆུབ་སེམས་དཔའ་ཀུན་ཏུ་བཟང་པོས་ཀྱང་མ་
མཐོང་ན་ཅི་བདག་མཆི་བར་བགྱིའམ། རིགས་ཀྱི་བུ་ང་ནི་གཡོ་མེད་པ། སྒྱུ་མེད་པ། ཕྲ་བ་ཉིད་དུ་སྣང་
སྟེ་བལྟར་མེད་པ། གཟུགས་མེད་པ། གཟུགས་ཆེ་བ། ལག་པ་བརྒྱ་སྟོང་པ། མིག་བྱེ་བ་བརྒྱ་སྟོང་པ།
མགོ་བཅུ་གཅིག་པ། རྣལ་འབྱོར་ཆེན་པོ། རྣལ་འབྱོར་དམ་པ། མྱ་ངན་ལས་འདས་པའི་ས་ལ་གནས་པ།
- 166 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
སེམས་པ་མེད་པ། ཤེས་རབ་ཆེ་བ། སྲིད་པ་ལས་སྒྲོལ་བར་བྱེད་པ། རིགས་ཀྱི་དབང་པོ། བལྟར་མི་སྣང་
བ་སྟོན་པ་ལ་ཤེས་རབ་དང་ལྡན་པ་དང༌། ཆོས་ཐམས་ཅད་ལ་གྲིབ་མར་གྱུར་པའོ། །དེ་བཞིན་དུ་རིགས་
ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཡང་སུས་ཀྱང་མི་
མཐོང་སྟེ། དེའི་རང་བཞིན་གྱི་ལུས་ནི་དེ་བཞིན་གཤེགས་པ་ཉིད་ཀྱིས་ཀྱང་མི་གཟིགས་ན་ཀུན་ཏུ་བཟང་
པོ་ལ་སོགས་པ་བྱང་ཆུབ་སེམས་དཔའ་གཞན་གྱིས་ལྟ་ཅི་སྨོས། རིགས་ཀྱི་བུ་བྱང་ཆུབ་སེམས་དཔའ་
སེམས་དཔའ་(༡༠༠བ)ཆེན་པོ་འདི་ནི་ཆོ་འཕྲུལ་བསམ་གྱིས་མི་ཁྱབ་པ་དག་སྟོན་ཏེ། སེམས་ཅན་བྱེ་བ་
ཁྲག་ཁྲིག་བརྒྱ་ཕྲག་སྟོང་དུ་མ་དག་ཡོངས་སུ་སྨིན་པར་བྱེད་དོ། །དེ་དག་ཐམས་ཅད་བྱང་ཆུབ་ཀྱི་ལམ་ལ་
འཇོག་གོ བཞག་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་འགྲོ་ཞིང་དེ་བཞིན་གཤེགས་པ་སྣང་བ་
མཐའ་ཡས་པ་ལ་ཆོས་ཉན་ཏོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་
འདི་སྐད་ཅེས་གསོལ་ཏོ། །བཅོམ་ལྡན་འདས་ཐབས་གང་གིས་ན་བདག་གིས་མཐོང་བར་འགྱུར། བཅོམ་
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་གལ་ཏེ་ང་ལ་བལྟ་བ་དང་། ཕྱག་བྱ་བ་དང་། བསྙེན་བཀུར་
བའི་ཕྱིར་མི་མཇེད་པའི་འཇིག་རྟེན་གྱི་ཁམས་འདི་ཉིད་དུ་འོང་ནའོ། །དེ་ནས་བཅོམ་ལྡན་འདས་ལ་སྒྲིབ་
པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་མཆི་བར་གནང་བར་མཛོད་ཅིག །བཅོམ་ལྡན་འདས་
ཀྱིས་བཀའ་སྩལ་པ། རིགས་ཀྱི་བུ་གང་གི་ཚེ་ན་
ན་སེམས་ཅན་ཡོངས་སུ་སྨིན་པར་འགྱུར་བ་དེའི་ཚེ་ཐོག་མ་
ཁོ་ནར་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་འོང་ངོ༌། །དེ་ནས་
བྱང་ཆུབ་སེམས་དཔའ་སེམས་དཔའ་ཆེན་པོ་སྒྲིབ་
བ་པ་ཐམས་ཅད་རྣམ་པར་སེལ་བ་བདག་སྡིག་པ་དང་
ལྡན་ཞིང་ཡུན་རིང་དུ་གསོན་ལ། སྤྱན་རས་གཟིགས་ཀྱི་དབང་པོ་མཐོང་བ་དང་འབྲལ་ཞིང་ལོང་བར་གྱུར།
ལམ་གསུམ་དུ་འགྲོ་བར་གྱུར་པ་ལྟ་ཅི་རུང་སྙམ་དུ་སེམས་ཤིང་འདུག་གོ །དེ་ནས་བཅོམ་ལྡན་འདས་ལ་
ཡང་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་
ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་གང་གི་ཚེ་ན་
- 167 -



མ་ཎི་བཀའ་འབུམ།
མཆི། དེ་ནས་བཅོམ་ལྡན་འདས་བཞད་ནས་རིགས་ཀྱི་བུ་བྱང་ཆུབ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོ་(༡༠༡ན)འོང་བའི་དུས་མ་ཡིན་ཏེ། འདི་ལྟ་སྟེ། རིགས་ཀྱི་བུ་བ་སྤུའི་ཁུང་བུ་དེ་ནས་བབས་
ནས་བདུད་རྩི་ཞེས་བྱ་བའི་བ་སྤུའི་ཁུང་བུ་དེ་ན་ལྷའི་བུ་བྱེ་བ་ཁྲག་ཁྲིག་བརྒྱ་སྟོང་དུ་མ་གནས་ཏེ། ཁ་ཅིག་
ནི་ས་གཅིག་པ། ཁ་ཅིག་ནི་ས་གཉིས་པ། ཁ་ཅིག་ས་གསུམ་པ། ཁ་ཅིག་ནི་ས་བཞི་པ། ཁ་ཅིག་ནི་ས་ལྔ་པ།
ཁ་ཅིག་ནི་ས་དྲུག་པ། ཁ་ཅིག་ནི་ས་བདུན་པ། ཁ་ཅིག་ནི་ས་བརྒྱད་པ། ཁ་ཅིག་ནི་ས་དགུ་པ། ཁ་ཅིག་ནི་
བྱང་ཆུབ་སེམས་དཔའི་ས་བཅུ་པ་ཡིན་ནོ། །འདི་ལྟ་སྟེ། སྒྲིབ་པ་ཐམས་ཅད་རྣམ་པར་སེལ་བ་བདུད་རྩིའི་
ཐིགས་པའི་བ་སྤུའུ་ཁུང་བུ་དེ་ན་གསེར་དང་དངུལ་གྱི་རི་དྲུག་ཅུ་ཡོད་དེ། རི་རེ་རེ་ཞིང་ཡང་འཕང་དུ་དཔག་
ཚད་དྲུག་ཁྲི་ཡོད་དོ། །རི་རེ་རེ་ཞིང་ཡང་རྩེ་མོ་གསེར་གྱིས་བརྒྱན་པ་དགུ་ཁྲི་ཡོད་དོ། །ངོས་ངོས་དག་ལ་
ནི་བྱང་ཆུབ་སེམས་དཔའ་སེམས་དང་པོ་བསྐྱེད་པ་དག་གནས་སོ། །རིའི་རྒྱལ་པོ་དེ་དག་ལ་དྲི་ཟ་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མ་གནས་ཏེ། །དེ་དག་བ་སྤུའི་ཁུང་བུ་དེ་ན་རྟག་ཏུ་རྒྱུན་མི་འཆད་པར་སིལ་
སྙན་གྱི་སྒྲ་སྒྲག་པར་འཛིན་ནོ། །འདི་ལྟ་སྟེ། སྒྲིབ་པ་ཐམས་ཅད་རྣམ་པར་སེལ་བ་བདུད་རྩིའི་ཐིགས་པའི་
བ་སྤུའི་ཁུང་བུ་དེ་ན་གཞལ་མེད་ཁང་བརྒྱ་སྟོང་ཕྲག་དུ་མ་ལྷའི་ནོར་བུ་དང་མུ་ཏིག་གིས་ཡོངས་སུ་བརྒྱན་
པ། ཤིན་ཏུ་མཛེས་པ་ལྟ་ན་སྡུག་པ་རྣམ་པ་སྣ་ཚོགས་པ། མུ་ཏིག་གི་སེ་མོ་དོ་བརྒྱ་སྟོང་གིས་བརྒྱན་པ་དག་
ཡོད་དེ། བྱང་ཆུབ་སེམས་དཔའ་དེ་དག་གཞལ་མེད་ཁང་དེར་ངལ་བསོས་ནས་ཆོས་ཀྱི་གཏམ་བྱེད་དོ། །
དེ་ནས་གཞལ་མེད་ཁང་ནས་བྱུང་ནས་བདག་བདག་གི་འཆག་སར་འགྲོ་སྟེ། འཆག་ས་རེ་རེ་ཞིང་ཡང་
རྫིང་བུ་བདུན་ཅུ་བདུན་ཅུ་ཡོད་པ། ལ་ལ་ནི་ཆུ་ཡན་ལག་བརྒྱད་དང་ལྡན་པ་ཡོངས་སུ་གང་ངོ་། །ལ་ལ་ནི་
མེ་ཏོག་གིས་ཡོངས་སུ་གང་སྟེ། མེ་ཏོག་ཨུཏྤལ་དང་། པདྨ་དང་། ཀུ་མུ་ད་དང་། པུཎྜ་རཱི་ཀ་དང་། དྲི་ཞིམ་
པ་དང་མནྡཱ་ར་བ་དང༌། མནྡཱ་ར་བ་ཆེན་པོ་དག་གིས་ཡོངས་སུ་གང་ངོ༌། །འཆག་ས་དེ་(༡༧༡བ)དག་ན་
ཤིང་དཔག་བསམ་ཡིད་དུ་འོང་བ་སྡོང་པོ་ནི་དམར་པོ། ལོ་མ་ནི་གསེར་དང་དངུལ་ལས་བྱས་པ་ལྷའི་
རྒྱན་གྱིས་བརྒྱན་པ། ཅོད་པན་དང་རྣ་ཆ་དང་། ཕྲེང་བའི་ཆུན་པོ་རབ་ཏུ་འཕྱང་བ། སེ་མོ་དོ་དང་། སེ་མོ་
དོ་ཕྱེད་པ་རབ་ཏུ་འཕྱང་བ། དཔུང་རྒྱན་རབ་ཏུ་འཕྱང་བ། གཞན་ཡང་རྒྱན་སྣ་ཚོགས་དག་རབ་ཏུ་འཕྱང་
- 168 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བ་ཡོད་དོ། །འཆག་ས་དེ་ན་བྱང་ཆུབ་སེམས་དཔའ་དེ་དག་ནུབ་མོ་འཆག་ཅིང་ཐེག་པ་ཆེན་པོ་རྣམ་པ་སྣ་
ཚོགས་ཀྱི་རྗེས་སུ་དྲན་པར་བྱེད། མྱ་ངན་ལས་འདའ་བའི་སའི་རྗེས་སུ་དྲན་པར་བྱེད། འཁོར་བའི་སྡུག་
བསྔལ་ཀུན་ལ་སེམས་པར་བྱེད་དོ། །བསམས་ནས་བྱམས་པ་ལ་སྒོམ་སྟེ། སྒྲིབ་པ་ཐམས་ཅད་རྣམ་པར་
སེལ་བ་དེ་ལྟར་བ་སྤུའི་ཁུང་བུ་དེ་ན་དེ་འདྲ་བའི་བྱང་ཆུབ་སེམས་དཔའ་དག་ཡོད་དོ། །དེ་ལས་བབས་
ནས་རྡོ་རྗེའི་སྒོ་ཞེས་བྱ་བའི་བ་སྤུའི་ཁུང་བུ་དེ་ན་མིའམ་ཅི་བརྒྱ་སྟོང་ཕྲག་དུ་མ་གནས་པ། མགུལ་རྒྱན་
དང༌། རྣ་ཆ་དང་། ཕྲེང་བ་དང་། རྒྱན་སྣ་ཚོགས་དང་། བྱུག་པ་ཤིན་ཏུ་བཟང་བ་དག་སྣང་ངོ༌། །དེ་དག་རྟག་
ཏུ་སངས་རྒྱས་དང་། ཆོས་དང་དགེ་འདུན་ལ་མངོན་པར་དད། ཆོས་ལ་སེམས་རྩེ་གཅིག་པར་བྱེད་པ།
བྱམས་པ་ལ་གནས་པར་བྱེད་པ། བཟོད་པ་སྒོམ་པར་བྱེད་པ། མྱ་ངན་ལས་འདའ་བ་སེམས་པར་བྱེད་ལ།
མི་དག་གིས་སྐྱོ་བར་བྱེད་པ་སྟེ། རིགས་ཀྱི་བུ་དེ་འདྲ་བའི་མིའམ་ཅི་མངོན་པར་དགའ་བ་དག་གནས་
སོ། །བ་སྤུའི་ཁུང་བུ་དེ་ཉིད་ན་རི་བརྒྱ་ཕྲག་དུ་མ་ཡོད་དེ་ཁ་ཅིག་ནི་རྡོ་རྗེའིའོ། ཁ་ཅིག་ནི་དངུལ་གྱིའོ། ཁ་
ཅིག་ནི་གསེར་གྱིའོ། ཁ་ཅིག་ནི་ཤེལ་གྱིའོ། ཁ་ཅིག་ནི་མེ་ཏོག་པདྨ་དམར་པོའོ། ཁ་ཅིག་ནི་རིན་པོ་ཆེ་ཨིནྡ་
ནཱི་ལའིའོ། ཁ་ཅིག་ནི་རིན་པོ་ཆེ་སྣ་བདུན་གྱི་སྟེ། རིགས་ཀྱི་བུ་བ་སྤུའི་ཁུང་བུ་དེ་ན་མཚན་མ་དེ་འདྲ་བ་དག་
སྣང་ངོ༌། །རིགས་ཀྱི་བུ་བ་སྤུའི་ཁུང་བུ་དེ་ན་ཤིང་དཔག་བསམ་དུ་མ་དང་། བྱི་རུའི་ཤིང་དང་། ཙནྡན་གྱི་ཤིང་
དང་། སྤོས་ཀྱི་ཤིང་དུ་མ་དག་དང༌། རྫིང་བུ་བརྒྱ་སྟོང་ཕྲག་ (༡༠༢ན)དུ་མ་དག་དང༌། ལྷའི་གཞལ་མེད་
ཁང་ཤེལ་དང་དངུལ་དང་ལྡན་པ། ཤིན་ཏུ་བཟང་བ་ཡིད་དུ་འོང་བ་མཛེས་པ། དེ་འདྲ་བའི་གཞལ་མེད་
ཁང་དག་ཀྱང་བྱུང་སྟེ། གཞལ་མེད་ཁང་དེ་དག་ཏུ་མིའམ་ཅི་རྣམས་ངལ་བསོའོ། །ངལ་བསོས་ནས་ཆོས་
ཀྱི་གཏམ་བྱེད་དེ། འདི་ལྟ་སྟེ། སྦྱིན་པའི་ཕ་རོལ་དུ་ཕྱིན་པའི་གཏམ་བྱེད། ཚུལ་ཁྲིམས་ཀྱི་ཕ་རོལ་ཏུ་ཕྱིན་
པའི་གཏམ་བྱེད། བཟོད་པའི་ཕ་རོལ་ཏུ་ཕྱིན་པའི་གཏམ་བྱེད། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་གཏམ་
བྱེད། བསམ་གཏན་གྱི་ཕ་རོལ་ཏུ་ཕྱིན་པའི་གཏམ་བྱེད། ཤེས་རབ་ཀྱི་ཕ་རོལ་དུ་ཕྱིན་པའི་གཏམ་བྱེད་དེ།
དེ་ལྟར་ཕ་རོལ་དུ་ཕྱིན་པ་དྲུག་གི་གཏམ་བྱས་ནས། བདག་བདག་གི་འཆག་སར་འཆགས་ཏེ། འཆག་ས་ཁ་
ཅིག་ནི་གསེར་གྱི་རིའོ། །འཆག་ས་ཁ་ཅིག་ནི་དངུལ་གྱི་རིའོ། འཆག་ས་དེ་དག་གི་ཁོ་ར་ཁོར་ཡུག་ན་དཔག་
- 169 -



མ་ཎི་བཀའ་འབུམ།
བསམ་གྱི་ཤིང་སྡོང་པོ་ནི་དམར་པོ། ལོ་མ་ནི་གསེར་དང་དངུལ་ལས་བྱས་པ། ལྷའི་རྒྱན་རབ་ཏུ་འཕྱང་བ།
ཅོད་པན་དང༌། རྣ་ཆ་དང་ཕྲེང་བའི་ཆུན་པོ་རབ་ཏུ་འཕྱང་བ། དཔུང་རྒྱན་རབ་ཏུ་འཕྱང་བ། རྐང་པའི་གདུ་
བུ་རབ་ཏུ་འཕྱང་བ། སེ་མོ་དོ་དང་སེ་མོ་དོ་ཕྱེད་པ་རབ་ཏུ་འཕྱང་བ། རིན་པོ་ཆེའི་སེ་མོ་དོ་རབ་ཏུ་འཕྱང་
བ་དག་ཡོད་དེ་འཆག་ས་དེ་ན་ཤིང་དཔག་བསམ་དེ་དག་ཁང་པ་བརྩེག་མ་ལྟ་བུར་འདུག་སྟེ། འཆག་ས
དེ་ན་མི་འམ་ཅི་དག་འཆག་གོ །འཆག་པའི་ཚེ་འཁོར་བ་ལ་སྐྱོ་བ་ལ་རྗེས་སུ་སེམས་ཏེ། ཀྱེ་མའོ་སྡུག་བསྔལ་
ལོ༑ །ཀྱེ་མའོ་སྡུག་བསྔལ་ལོ། །འཆི་བ་སྡུག་བསྔལ་ལོ། །ཀྱེ་མའོ་སྡུག་བསྔལ་ལོ། །དབུལ་བ་དེ་ཡང་
སྡུག་བསྔལ་ལོ། །ཀྱེ་མའོ་སྡུག་བསྔལ་ལོ། །འདོད་ཅིང་མཛའ་བ་དང་བྲལ་བ་དང་། མི་འདོད་ཅིང་མི་
མཛའ་བ་དང་ཕྲད་པ་དེ་ཤིན་ཏུ་མི་བཟད་པར་སྡུག་བསྔལ་ལོ། །ཐིག་ནག་པོ་གདབ་པར་སྐྱེས་པ་དང་།
འོ་དོད་འབོད་པར་སྐྱེས་པ་(༡༠༢བ)དང་། ཧ་ཧ་ཞེས་ཟེར་བའི་སེམས་ཅན་དམྱལ་བ་ཆེན་པོར་སྐྱེས་པ་
དང་། མེའི་རྫ་མར་སྐྱེས་པ་དང་། རྡོ་རྗེའི་རི་ལ་སྐྱེས་པ་དང་། ཡི་དྭགས་ཀྱི་གྲོང་ཁྱེར་དུ་སྐྱེས་པའི་སེམས་
ཅན་དེ་དག་ཤིན་ཏུ་སྡུག་བསྔལ་ལོ་ཞེས་དེ་ལྟར་མིའམ་ཅི་དེ་དག་ལུས་ལ་སེམས་སོ། །བསམས་ནས་མྱ་
ངན་ལས་འདའ་བའི་དབྱིངས་ལ་སེམས་ཏེ། རིགས་ཀྱི་བུ་དེ་ལྟར་མིའམ་ཅི་ཆོས་ལ་མངོན་པར་དགའ་བ་
དག་རྟག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱིས་དབང་པོའི་མིང་གི་
རྗེས་སུ་དྲན་པར་བྱེད་དེ། །དེའི་ཚེ་དེ་དག་ལ་ཡོ་བྱད་ཐམས་ཅད་ཀྱིས་བསྙེན་བཀུར་བྱེད་དོ། །རིགས་ཀྱི་
བུ་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་དཀོན་
པའོ། །སེམས་ཅན་རྣམས་ཀྱི་ཕ་དང་མར་གྱུར་པའོ། །སེམས་ཅན་ཐམས་ཅད་ལ་མི་འཇིགས་པ་སྦྱིན་པར་
བྱེད་པའོ། །སེམས་ཅན་ཐམས་ཅད་ལ་ལམ་སྟོན་པར་བྱེད་པའོ། །སེམས་ཅན་ཐམས་ཅད་ལ་དགེ་བའི་
བཤེས་གཉེན་དུ་གྱུར་པ་སྟེ། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོ་ནི་དེ་ལྟ་བུའོ། །དེའི་མིང་འཛིན་པ་ཡང་དཀོན་ཏེ། དེ་དག་དེའི་ཡི་གེ་དྲུག་པའི་རིག་སྔགས་ཀྱི་
མིང་གི་རྗེས་སུ་དྲན་ན་དེའི་ཚེ་བ་སྤུའི་ཁུང་བུ་དེ་དག་ཏུ་སྐྱེའོ། །སླར་འཁོར་བར་མི་འཁོར་རོ། །བ་སྤུའི་ཁུང་
བུ་ནས་བ་སྤུའི་ཁུང་བུར་འགྲོའོ། བ་སྤུའི་ཁུང་བུ་དེ་དག་ན་ཡང་མྱ་ངན་ལས་འདའ་བའི་ས་ཚོལ་བའི་བར་
- 170 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དུ་གནས་པར་
ས་པར་འགྱུར་རོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་
ཅེས་གསོལ་ཏོ། །བཅོམ་ལྡན་འདས་ཡི་གེ་དྲུག་པའི་རིག་སྔགས་ག་ལས་བཙལ་བར་བགྱི། བཅོམ་ལྡན་
འདས་ཀྱིས་བཀའ་སྩལ་པ། རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ནི་དེ་བཞིན་གཤེགས་པས་
ཡང་མི་མཁྱེན་ན་བྱང་ཆུབ་སེམས་དཔས་ལྟ་ཅི་སྨོས། དེ་ནས་བཅོམ་ལྡན་(༡༠༣ན)འདས་ལ་སྒྲིབ་པ་ཐམས་
ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་དག་གིས་ཀྱང་མི་མཁྱེན་ཏམ། བཀའ་སྩལ་པ། རིགས་ཀྱི་བུ་ཡི་
གེ་དྲུག་པའི་རིག་སྔགས་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་སྙིང་
པོ་དམ་པའོ། །གང་དག་སྙིང་པོ་དམ་པ་ཤེས་པ་དེ་དག་ནི་ཐར་པ་ཤེས་པའོ། །དེ་ནས་བཅོམ་ལྡན་འདས་
ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་སེམས་ཅན་
འགའ་ལ་ཡང་ཡི་གེ་དྲུག་པའི་རིག་སྔགས་འཚལ་བ་མ་མཆིས་སམ། བཅོམ་ལྡན་འདས་ཀྱིས་བཀའ་སྩལ་
པ། རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ནི་སུས་ཀྱང་མི་ཤེས་ཏེ། འདི་ནི་རྣལ་འབྱོར་དཔག་
ཏུ་མེད་པའི་ཕྱིར་བསྒྲུབ་དཀའ་བའོ། །དེ་བཞིན་གཤེགས་པ་ཉིད་ཀྱིས་ཀྱང་མི་མཁྱེན་ན་བྱང་ཆུབ་སེམས་
དཔར་གྱུར་པས་ལྟ་ཅི་སྨོས། རིགས་ཀྱི་བུ་ཡི་གེ་དྲུག་པའི་རིག་སྔགས་འདིའི་ཕྱིར་དེ་བཞིན་གཤེགས་
པ་ཐམས་ཅད་ཀྱང་བསྐལ་པ་བཅུ་དྲུག་ཏུ་ཀུན་ཏུ་གཤེགས་ན་བྱང་ཆུབ་སེམས་དཔར་གྱུར་པས་ལྟ་ཅི་
སྨོས་ཏེ་ག་ལ་ཞིག་ཤེས། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོའི་སྙིང་པོ་དམ་པའོ། །འགྲོ་བའི་དཀྱིལ་འཁོར་ན་ཡོངས་སུ་འཁྱམ་ཡང་སུས་ཀྱང་ཡི་གེ་དྲུག་པའི་རིགས་
སྔགས་ཆེན་མོ་མི་ཤེས་སོ། །གང་ཡང་ཡི་གེ་དྲུག་པའི་རིག་སྔགས་ཆེན་མོ་འདི་རྟག་ཏུ་འཛིན་ཅིང་ཟླ་བ་
ལ་བརྩོན་པའི་སེམས་ཅན་དེ་དག་ནི་བསོད་ནམས་དང་ལྡན་པ་ཡིན་ནོ། །དེ་དག་ཟློ་བར་བྱེད་པའི་ཚེ་སངས་
རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་ཕྲག་དགུ་བཅུ་རྩ་དགུ་འདུ་བར་འགྱུར་རོ། །བྱང་ཆུབ་
སེམས་དཔའ་རྡུལ་ཕྲ་རབ་དང་མཉམ་པ་དག་འདུ་བར་འགྱུར་རོ། །ཕ་རོལ་ཏུ་ཕྱིན་པ་དྲུག་སྒོ་ན་(༡༠༣བ)
གནས་པར་འགྱུར་རོ། །གཞན་ཡང་ལྷའི་སྡེ་སུམ་ཅུ་རྩ་གཉིས་ཀྱི་ལྷའི་བུ་དག་འདུ་བར་འགྱུར་རོ། །རྒྱལ་
- 171 -



མ་ཎི་བཀའ་འབུམ།
པོ་ཆེན་པོ་བཞི་པོ་དག་ཀྱང་ཕྱོགས་བཞི་སྲུང་བར་འགྱུར་རོ། །ཀླུའི་རྒྱལ་པོ་རྒྱ་མཚོ་མཆིང་རྣམ་དང༌། །
ཀླུའི་རྒྱལ་པོ་མ་དྲོས་པ་དང་། །ཀླུའི་རྒྱལ་པོ་འཇོག་པོ་ལ་སོགས་ཏེ། ཀླུ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་
མས་ཡོངས་སུ་སྲུང་བར་བྱེད་དོ། །གཞན་ཡང་ས་བླའི་གནོད་སྦྱིན་དག་ནི་བླ་གབ་མེད་པར་སྲུང་བར་
བྱེད་དོ། །རིགས་ཀྱི་བུ་དེའི་བ་སྤུའི་ཁུང་བུ་རེ་རེ་ལ་ཡང་དེ་བཞིན་གཤེགས་པ་བྱེ་བ་དག་བཞུགས་སོ། །
བཞུགས་ནས་རིགས་ཀྱི་བུ་ཁྱོད་འདི་འདྲ་བའི་ཡིད་བཞིན་གྱི་ནོར་བུ་རྙེད་པར་བྱ་བ་ཐོབ་པར་གྱུར་ཅིང་
ཁྱོད་ཀྱིས་རུས་ཀྱི་རིགས་བདུན་བརྒྱུད་དུ་ཐོབ་པར་བྱས་པ་ལེགས་སོ་ལེགས་སོ། །རིགས་ཀྱི་བུ་ཁྱོད་ཀྱི་
ལྟོ་ནས་སྲོག་ཆགས་གནས་པ་དེ་ཐམས་ཅད་ཀྱང་བྱང་ཆུབ་སེམས་དཔའ་ཕྱིར་མི་ལྡོག་པར་འགྱུར་ཏེ་ལེགས་
སོ་ཞེས་བྱ་བ་སྦྱིན་པར་མཛད་དོ། །ཡི་གེ་དྲུག་པའི་རིག་སྔགས་ཆེན་མོ་འདི་ལ་ལ་ཞིག་གི་ལུས་ལ་འཆང་ན་
རིགས་ཀྱི་བུ་དེའི་ལུས་ནི་རྡོ་རྗེའི་ལུས་སུ་རིག་པར་བྱའོ། །རིང་བསྲེལ་གྱི་མཆོད་རྟེན་དུ་རིག་པར་བྱའོ། །
དེ་བཞིན་གཤེགས་པའི་ཡེ་ཤེས་བྱེ་བར་རིག་པར་བྱའོ། །རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་ཡི་
གེ་དྲུག་པའི་རིག་སྔགས་ཆེན་མོ་འདི་ཟློ་བར་བྱེད་ན་དེ་ནི་སྤོབས་པ་མི་ཟད་པར་འགྱུར་རོ། །ཡེ་ཤེས་ཀྱི་
ཕུང་པོ་རྣམ་པར་དག་པར་འགྱུར་རོ། །བྱམས་པ་ཆེན་པོ་དང་སྙིང་རྗེ་ཆེན་པོ་དང་ལྡན་པར་འགྱུར་རོ། །
དེ་ཉི་མ་རེ་རེ་ཞིང་ཡང་ཕ་རོལ་དུ་ཕྱིན་པ་དྲུག་ཡོངས
ངས་སུ་རྫོགས་པར་འགྱུར་རོ། །དེ་རིག་འཛིན་གྱི་འཁོར་
ལོས་སྒྱུར་པའི་དབང་ཐོབ་པར་འགྱུར་རོ། །ལ་ལ་ཞིག་ལ་དབུགས་ཕྱིར་འབྱུང་བ་དང་ནང་དུ་རྔུབ་པར་
བྱེད་ན་བྱམས་པས་ཀྱང་རུང་། ཞེ་སྡང་བས་ཀྱང་རུང་སྟེ། དེ་དག་ཐམས་ཅད་བྱང་ཆུབ་སེམས་དཔའ་ཕྱིར་
མི་ལྡོག་པར་འགྱུར་རོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་
པར་( ༡༠༤ ན)འཚང་རྒྱ་བར་འགྱུར་རོ། །ལ་ལ་ཞིག་ལག་གིས་རེག་པས་ཀྱང་རེག་པར་བྱེད་ན་དེ་དག་
ཐམས་ཅད་བྱང་ཆུབ་སེམས་དཔའ་སྲིད་པ་ཐ་མ་པར་འགྱུར་རོ། །བུད་མེད་དང༌། སྐྱེས་པ་དང་། ཁྱེའུ་
དང༌། བུ་མོ་དག་གིས་མཐོང་བ་ཙམ་དང་
། རི་དྭགས་དང༌། བྱ་དང་། བ་ལང་དང་། བོང་བུ་ལ་སོགས་
པས་ཀྱང་མཐོང་ན་དེ་དག་ཐམས་ཅད་བྱང་ཆུབ་སེམས་དཔའ་སྲིད་པ་ཐ་མ་པར་འགྱུར་རོ། །སྐྱེ་བ་དང་།
རྒ་བ་དང་། ན་བ་དང་། འཆི་བ་དང་། མཛའ་བ་དང་བྲལ་བའི་སྡུག་བསྔལ་མེད་པོར་འགྱུར་རོ། །རྣལ་
-172 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
འབྱོར་བསམ་གྱིས་མི་ཁྱབ་པ་དང་ལྡན་པར་འགྱུར་རོ། །དེ་ལྟར་ཡི་གེ་དྲུག་པའི་རིག་སྔགས་ཆེན་མོ་འདི་
ཟློ་བར་བྱེད་ན་སྐུལ་བར་འགྱུར་རོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་
འདི་སྐད་ཅེས་གསོལ་ཏོ། །བཅོམ་ལྡན་འདས་ཡི་གེ་དྲུག་པའི་རིག་སྔགས་ཆེན་མོ་རྣལ་འབྱོར་བསམ་
གྱིས་མི་ཁྱབ་པ་དང་བསམ་གཏན་དཔག་ཏུ་མ་མཆིས་པ་ཟིལ་གྱིས་གནོན་པར་བགྱིད་པ་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་མྱ་ངན་ལས་འདའ་བ་སྟོན་པར་བགྱིད་པ་ཐར་བར་འཇུག་པ
བགྱིད་པ། ཆོས་ཀྱི་མཛོད་ཡོངས་སུ་གང་བར་བགྱིད་པ། འཁོར་བ་རྩ་བ་ནས་འབྱིན་པར་བགྱིད་པ།
འགྲོ་བ་ལྔ་སེམས་པར་བགྱིད་པ་སེམས་ཅན་དམྱལ་བ་དང་ཉོན་མོངས་པ་རྣམས་འཇོམས་པར་བགྱིད་པ་
དང༌། །བྱོལ་སོང་གི་སྐྱེ་གནས་སུ་གཏོགས་པ་རྣམས་སྒྲོལ་བར་བགྱིད་པ། ཆོས་ཀྱི་རོ་མྱོང་བར་བགྱིད་པ།
ཐམས་ཅད་མཁྱེན་པའི་ཡེ་ཤེས་བཤད་པ་བས་མ་འཚལ་བ་བདག་གིས་ཇི་ལྟར་ཐོབ་པར་བགྱི། བཅོམ་
ལྡན་འདས་གང་བདག་ལ་ཡི་གེ་དྲུག་པའི་རིག་སྔགས་སྩོལ་བ་དེ་ལ་འཛམ་བུའི་གླིང་རིན་པོ་ཆེ་སྣ་བདུན་
གྱིས་ཡོངས་སུ་བཀང་སྟེ་དབུལ་བར་འཚལ་ལོ། །བཅོམ་ལྡན་འདས་གལ་ཏེ་བྲིར་གྲོ་ག་དང་སྨྱུ་གུ་མ་མཆིས་
ན། བདག་གི་ཁྲག་ལས་སྣག་ཚར་བགྱིས། པགས་པ་བཤུས་ཏེ་གྲོ་གར་(༡༠༤བ)བགྱིས། རུས་པ་བཅོམ་
སྟེ་སྨྱུ་གུར་བགྱིས་ཀྱང་། བཅོམ་ལྡན་འདས་བདག་གི་ལུས་ལ་སྐྱོ་བ་མ་མཆིས་ཏེ་དེ་ནི་ཕ་མ་དང་། བླ་མའི་
ཡང་བླ་མར་འགྱུར་རོ། །དེ་ནས་བཅོམ་ལྡན་འདས་ཀྱིས་སྒྲིབ་པ་ཐམས་ཅད་རྣམ་པར་སེལ་བ་
བ་ལ་འདི་
སྐད་ཅེས་བཀའ་སྩལ་ཏོ། །རིགས་ཀྱི་བུ་ཡི་གེ་དྲུག་པའི་རིག་སྔགས་འདིའི་ཕྱིར་འཇིག་རྟེན་གྱི་ཁམས་
རྡུལ་ཕྲ་རབ་དང་མཉམ་པའི་འཇིག་རྟེན་གྱི་ཁམས་སུ་སོང་བར་ང་དྲན་ཏེ། དེ་བཞིན་གཤེགས་པ་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མ་ལ་བསྙེན་བཀུར་བྱས་པས་ཀྱང་ངས་དེ་བཞིན་གཤེགས་པ་དེ་དག་ལས་
མ་ཐོབ་མ་ཐོས་ནས། དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རིག་པ་དང་རྐང་པར་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་
ལོ་སྒྱུར་བ་བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་དམར་པོའི་མཆོག་
ཅེས་བྱ་བ་དེའི་སྤྱན་སྔར་ངས་མཆི་མ་ཕྱུང་བ་དང་། དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་
-173-



མ་ཎི་བཀའ་འབུམ།
དག་པར་རྫོགས་པར་སངས་རྒྱས་ཀྱིས་རིགས་ཀྱི་བུ་དེ་ལྟར་སྙིང་རྗེ་རྗེ་ལྟར་མཆི་མ་མ་འབྱིན་པར་རིགས་
ཀྱི་བུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨ་དམ་པ་ཞེས་བྱ་བ་
བཞུགས་ཏེ་འཚོ་ཞིང་གཞེས་པ་དེ་ཡི་གེ་དྲུག་པའི་རིག་སྔགས་ཆེན་མོ་འདི་མཁྱེན་གྱིས་སོང་ཞིག་ཅེས་
བཀའ་སྩལ་ནས་རིགས་ཀྱི་བུ་དེ་བཞིན་གཤེགས་པ་པདྨ་དམ་པའི་དྲུང་དུ་སོང་ངོ༌། །དེ་བཞིན་གཤེགས་
པ་པདྨ་དམ་པའི་སངས་རྒྱས་ཀྱི་ཞིང་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་
བོས་ཕྱག་འཚལ་ཏེ། སྤྱན་སྔར་ཐལ་མོ་སྦྱར་ནས་བཅོམ་ལྡན་འདས་ཡི་གེ་དྲུག་པའི་རིག་སྔགས་ཆེན་མོ་
དེའི་མིང་གི་རྗེས་སུ་དྲན་པ་ཙམ་གྱིས་སྡིག་པ་ཐམས་ཅད་འབྱང་བར་འགྱུར་བ། བྱང་ཆུབ་སེམས་དཔའ་
རྙེད་པར་དཀའ་བ་ཐོབ་པར་འགྱུར་བ་ཐོབ་པར་འཚལ་ལོ། །དེའི་སླད་དུ་བདག་(༡༠༥ན)འཇིག་རྟེན་གྱི་
ཁམས་ཉོན་མོངས་པ་ཅན་དུ་མར་ཕྱིན་ཏེ་འདིར་མཆིས་ཀྱང་དོན་མ་མཆིས་པའི་ཚིགས་སུ་གྱུར་ཏོ། །དེ་
ནས་དེ་བཞིན་གཤེགས་པ་པདྨའི་མཆོག་ཡི་གེ་དྲུག་པའི་རིག་སྔགས་ཆེན་མོ་འདིའི་ཡོན་ཏན་བསྔགས་པ་
གསུང་བ་རིགས་ཀྱི་བུ་འདི་ལྟ་སྟེ་དཔེར་ན་ངས་རྡུལ་ཕྲ་རབ་ཀྱི་ཚད་ནི་གཟུང་ནུས་ཀྱི། རིགས་ཀྱི་བུ་ཡི་གེ་
དྲུག་པའི་རིག་སྔགས་
གས་ཆེན་མོ་ལན་ཅིག་བཟློས་པའི་བསོད་ནམས་ཀྱི་ཕུང་པོ་ནི་བགྲང་མི་ནུས་སོ། །
རིགས་ཀྱི་བུ་རྒྱ་མཚོ་མཆིང་རྣམ་གྱི་བྱེ་མ་ནི་རེ་རེ་ནས་བགྲང་ནུས་ཀྱི། རིགས་ཀྱི་བུ་ཡི་གེ་དྲུག་པའི་རིག་
སྔགས་ཆེན་མོ་ལན་ཅིག་བཟློས་པའི་བསོད་ནམས་ཀྱི་ཕུང་པོ་ནི་བགྲང་མི་ནུས་སོ། །རིགས་ཀྱི་བུ་འདི་
ལྟ་སྟེ་དཔེར་ན་སྐྱེས་བུ་ལ་ལ་ཞིག་གིས་ཁྱིམ་དཔག་ཚད་བརྒྱ་ཐམ་པར་བྱསཏེ། འཕང་དུ་དཔག་ཚད་ལྔ་
བརྒྱར་བྱས་ལ། དེ་ཏིལ་གྱི་འབྲས་བུས་ཡོངས་སུ་གང་བར་བྱེད་དེ་དེ་ན་ཁབ་ཙམ་གྱི་བུ་ག་ཡང་མེད་ལ།
དེའི་སྒོར་སྐྱེས་བུ་མི་ན་མི་འཆི་བ་ཞིག་བཞག་སྟེ། དེས་བསྐལ་པ་བརྒྱ་འདས་ཤིང་ཏིལ་གྱི་འབྲས་བུ་
གཅིག་ཕྱིར་འདོར་ཏེ། རྣམ་གྲངས་དེས་ཁྱིམ་གྱི་རྨང་དང་གཞི་ཡན་ཆད་ཟད་ཅིང་མེད་པར་འགྱུར་གྱི།
རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ལན་ཅིག་བཟླས་པའི་བསོད་ནམས་ཀྱི་ཕུང་པོ་ནི་བགྲང་
མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན་གླིང་བཞིར་མི་རྣམས་ཀྱི་ལས་ནས་དང་། གྲོ་དང་འབྲས་
དང་། རྒྱ་སྲན་དང་བལ་སྲན་ལ་སོགས་པ་དང་། རྒྱ་ཤུག་དང་། སྲན་ཆུང་ལ་སོགས་པ་རྣམ་པ་སྣ་ཚོགས་
- 174-



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
པ་བྱས་ཏེ། ཀླུའི་རྒྱལ་པོས་ཀྱང་དེར་དུས་དུས་སུ་ཆར་པའི་རྒྱུན་ཕབ་ནས་འབྲུ་དེ་དག་གྲུབ་པ་དང་སྨིན་
ཅིང་སྨིན་ཅིང་བརྡས་ནས་འཛམ་བུའི་གླིང་དུ་གཡུལ་གཅིག་བྱས་ལ། ཤིང་རྟ་དང་ཁུར་དང་བམ་པོ་དང་
སྐོན་པས་བསྐྱས་ཏེ་གཡུལ་དེའི་ནང་དུ་བཅུག་ནས་བ་ལང་དང་བོང་བུ་དག་གིས་བཅགས་ཏེ་ཕུང་པོ་ཆེན་
པོར་བྱས་ཀྱང་། རིགས་ཀྱི་བུ་ངས་འབྲུ་རེ་རེ་ནས་བགྲང་ནུས་ཀྱི། རིགས་ཀྱི་བུ་ཡི་གེ་དྲུག་པའི་རིག་སྔགས་
(༡༠༥བ)ཆེན་མོ་འདི་ལན་ཅིག་བཟློས་པའི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་སོ། །རིགས་
ཀྱི་བུ་འདི་ལྟ་སྟེ། དཔེར་ན་ཆུ་བོ་ཆེན་པོ་འཛམ་བུའི་གླིང་དུ་ཉིན་མཚན་དུ་འབབ་པ་འདི་ལྟ་སྟེ། སི་ཏ་དང་།
གངྒཱ་དང་། ཡ་མུ་ན་དང་། སིནྡྷུ་དང་། པཀྱུ་དང་། ཤ་ཏ་དྲུ་དང་། ཙནྡྲ་བྷ་ག་དང་། ཨི་ར་བ་ཏི་དང་། སུ་མ་
ག་ད་དང་། ཧི་མ་ཀ་ལ་དང་། ཀོ་ད་པ་རི་རྣམས་ཆུ་བོ་རེ་རེ་ཞིང་འཁོར་ལྔ་བརྒྱ་ལྔ་བརྒྱ་ཡོད་པ་ཉིན་མཚན་
དུ་རྒྱ་མཚོ་མཆིང་རྣམ་དུ་འབབ་བོ། །རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ལན་ཅིག་བཟློས་པའི་
བསོད་ནམས་ཀྱི་ཕུང་པ་ཡང་དེ་བཞིན་དུ་འཕེལ་ལོ། །དེ་བས་ན་ཆུ་བོ་ཆེན་པོ་དེ་དག་ནི་ངས་ཐིགས་པ་
རེ་རེ་ནས་བགྲང་ནུས་ཀྱི། རིགས་ཀྱི་བུ་ཡི་གེ་དྲུག་པའི་རིགས་སྔགས་ཆེན་མོ་ལན་ཅིག་བཟློས་པའི་
བསོད་ནམས་ཀྱི་ཕུང་པོ་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ནི་རྐང་པ་བཞི་
པའི་རིགས་བ་ལང་དང་། བོང་བུ་དང་། མ་ཧེ་དང་། རྟ་དང་། བལ་གླང་དང་། ཁྱི་དང་། ཝ་དང་། ར་
དང་། ཕྱུགས་དེ་དག་དང་། དེ་བཞིན་དུ་སེང་གེ་དང་། སྟག་དང་། ཏ་རཀྟ་དང། རི་དྭགས་དང་། སྤྲེའུ་
དང༌། རི་བོང་དང་། ཕག་ལ་སོགས་པ་དང་། བྱི་བ་དང་། བྱི་ལ་ལ་སོགས་པ་དེ་དག་གི་སྤུ་ནི་ངས་རེ་རེ་
ནས་བགྲང་ནུས་ཀྱི། ཡི་གེ་དྲུག་པའི་རིག་སྔགས་ཆེན་མོ་ལན་ཅིག་བཟློས་པའི་བསོད་ནམས་ཀྱི་ཕུང་པོ་
ནི་ངས་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན་རྡོ་རྗེའི་ལྕགས་ཀྱུ་ཞེས་བྱ་བའི་རིའི་རྒྱལ་པོ་
འཕང་དུ་དཔག་ཚད་དགུ་ཁྲི་དགུ་སྟོང་། འོག་ཏུ་དཔག་ཚད་བརྒྱད་ཁྲི་བཞི་སྟོང་ཡོད་དེ། རིའི་རྒྱལ་པོ་རྡོ་
རྗེའི་ལྕགས་ཀྱུ་དེའི་ངོས་རེ་རེ་ཞིང་ཡང་དཔག་ཚད་བརྒྱད་ཁྲི་བཞི་སྟོང་ཡོད་ལ་རིའི་རྒྱལ་པོ་དེའི་ངོས་ལ་
སྐྱེས་བུ་མི་རྒ་མི་འཆི་བ་ཞིག་ཡོད་ནས་དེས་བསྐལ་པ་གཅིག་འདས་ཤིང་ཡུལ་ཀ་ཤི་ཀ་ནས་བྱུང་བའི་
གོས་ཀྱིས་ལན་ཅིག་ཕྱིས་ཏེ། དེ་ལྟར་བྱས་ཀྱང་དེ་ཟད་ཅིང་དེངས་པར་འགྱུར་གྱི། ཡི་གེ་དྲུག་པའི་རིག་
- 175 -



མ་ཎི་བཀའ་འབུམ།
སྔགས་ཆེན་མོ་ལན་ཅིག་བཟློས་པའི་བསོད་(༡༠༦ན)ནམས་ཀྱི་ཕུང་པོ་ནི་ངས་བགྲང་མི་ནུས་སོ། །
རིགས་ཀྱི་བུ་འདི་ལྟ་སྟེ་དཔེར་ན་རྒྱ་མཚོ་མཆིང་རྣམ་ཆེན་པོ་ཟབས་སུ་དཔག་ཚད་བརྒྱད་ཁྲི་བཞི་སྟོང་
ཞེང་དུ་རྟ་རྒོད་མའི་གདོང་གི་མཐའི་བར་དུ་དཔག་ཏུ་མེད་པ་ངས་སྐྲའི་རྩེ་མོའི་བརྒྱའི་ཆས་ཐིགས་པ་རེ་
རེ་ནས་བགྲང་ནུས་ཀྱི། རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོ་ལན་ཅིག་བཟླས་པའི་བསོད་
ནམས་ཀྱི་ཕུང་པོ་ནི་ངས་བགྲོང་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན་ཤིང་ཤིར་ཥའི་ཚལ་གྱི་ལོ་
མ་ནི་རེ་རེ་ནས་ངས་བགྲོང་ནུས་ཀྱི། ཡི་གེ་དྲུག་པའི་རིག་སྔགས་ཆེན་མོའི་བསོད་ནམས་ཀྱི་ཕུང་པོ་ངས་
བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ་དཔེར་ན་གླིང་ཆེན་པོ་བཞི་ན་གནས་པའི་སྐྱེས་པ་དང་བུད་
མེད་དང༌། ཁྱེའུ་དང་བུ་མོ་དེ་དག་ཐམས་ཅད་བྱང་ཆུབ་སེམས་དཔའ་ས་བདུན་པ་ལ་གནས་པར་གྱུར་ན།
གང་བྱང་ཆུབ་སེམས་དཔའ་དེ་དག་གི་བསོད་ནམས་ཀྱི་ཕུང་པོ་དེ་བས་ཡི་གེ་དྲུག་པའི་རིག་སྔགས་ཆེན་
མོ་ལན་ཅིག་བཟླས་པའི་བསོད་ནམས་ཀྱི་ཕུང་པོ་ནི་ཤིན་ཏུ་ཆེའོ། །རིགས་ཀྱི་བུ་འདི་ལྟ་སྟེ་དཔེར་ན། ཟླ་
བ་བཅུ་གཉིས་པའི་ལོའམ། ཟླ་བ་ལྷག་པ་དང་བགྲངས་པས་ཟླ་བ་བཅུ་གསུམ་གྱིས་ལོ་ཚང་བར་གྱུར་
པར་ཉིན་མཚན་དུ་ཆར་པ་བབས་ན་རིགས་ཀྱི་བུ་ངས་ཐིགས་པ་རེ་རེ་ནས་བགྲང་ནུས་ཀྱི། རིགས་ཀྱི་བུ་
ཡི་གེ་དྲུག་པའི་རིག་སྔགས་ཆེན་མོ་ལན་ཅིག་བཟླས་པའི་བསོད་ནམས་ཀྱི་ཕུང་པོ་ནི་ངས་བགྲང་མི་ནུས་
སོ། །འདི་ལྟ་སྟེ་ རིགས་ཀྱི་བུ་མང་དུ་བརྗོད་མི་དགོས་ཀྱི་ང་དང་འདྲ་བའི་དེ་བཞིན་གཤེགས་པ་བྱེ་བ་
གནས་བ་གཅིག་ཏུ་ལྷའི་བསྐལ་པར་ན་བཟའ་དང་། བཤོས་དང་མས་སྟན་དང་། ན་བའི་རྐྱེན་གྱི་སྨན་གྱི་ཡོ་
བྱད་ཀྱིས་གནས་པར་བྱས་ཏེ། བསྙེན་བཀུར་ཐམས་ཅད་བྱས་ཀྱང་དེ་བཞིན་གཤེགས་པ་དེ་དག་གིས་ཡི་
གེ་དྲུག་པའི་རིག་སྔགས་ཆེན་མོའི་བསོད་ནམས་ཀྱི་ཕུང་པོ་བགྲང་མི་ནུས་ན། ང་གཅིག་པུ་འཇིག་རྟེན་
གྱི་ཁམས་འདི་ན་གནས་པས་ལྟ་ཅི་སྨོས། (༡༠༦བ)བསམ་གཏན་གྱི་གནས་སུ་ལྡང་བ་ནི་བསམ་གྱིས་
མི་ཁྱབ་སྟེ། རིགས་ཀྱི་བུ་ང་ནི་སྒོམ་པའི་བརྩོན་པ་ལ་བརྩོན་པར་གྱུར་པ་ཡིན། བྱུང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་ གཟིགས་ཀྱི་དབང་པོའི་ཆོས་དེ་ཡང་ཕྲ་བ། མི་གསལ་བའི་ཆོས་མ་
འོངས་པ། ཤིན་ཏུ་སྙིང་པོར་གྱུར་པའི་ཆོས་ཏེ་དེ་དགེ་བ་ལ་གནས་པ་དེ་བཞིན་དུ་རིགས་ཀྱི་བུ་ཡི་གེ་དྲུག་
- 176 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
པའི་རིག་སྔགས་ཆེན་མོ་ཡང་ཐབས་མཁས་པའོ། །རིགས་ཀྱི་བུ་ངས་ཀྱང་འཇིག་རྟེན་གྱི་ཁམས་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མར་འཁྱམ་ཞིང་སོང་ནས་དེ་བཞིན་གཤེགས་པ་སྣང་བ་མཐའ་ཡས་ཀྱི་སྤྱན་
སྔར་ཐལ་མོ་སྦྱར་ཏེ་ཆོས་ཀྱི་ཤུགས་ཀྱིས་མཆི་མ་བྱུང་བ་དེའི་ཚེ་དེ་བཞིན་གཤེགས་པ་སྣང་བ་མཐའ་
ཡས་པས་ད་ལྟར་དང་མ་འོངས་པ་མཁྱེན་ཏེ། དེས་ཀྱང་རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་
མོའི་རིག་པའི་རྒྱལ་མོ་བསྒོམ་པའི་བརྩོན་འགྲུས་བྱ་བར་འདོད་དམ་ཞེས་བཀའ་སྩལ་ནས། བཅོམ་ལྡན་
འདས་བདག་འཚལ་ལོ། །བདེ་བར་གཤེགས་པ་བདག་འཚལ་ཏེ། ཇི་ལྟར་སྐོམ་གྱིས་གདུངས་ནས་ཆབ་
འཚོལ་བ་དེ་བཞིན་དུ་བཅོམ་ལྡན་འདས་ཀྱང་ཡི་གེ་དྲུག་པའི་རིག་སྔགས་ཆེན་མོ་འཚོལ་དུ་འཇིག་རྟེན་
གྱི་ཁམས་སུ་མཆིས་ཏེ། དེ་བཞིན་གཤེགས་པ་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་མ་ལ་བསྙེན་བཀུར་
བགྱིས་ཀྱང་གང་ལས་ཀྱང་ཡི་གེ་དྲུག་པའི་རིག་སྔགས་ཆེན་མོའི་རྒྱལ་མོ་མ་ཐོབ་ཀྱིས། བཅོམ་ལྡན་
འདས་ཁྱོད་ནི་མགོན་ནོ། ཁྱོད་ནི་སྐྱབས་སོ། །རྟེན་ནོ། །དབང་པོ་ཉམས་པའི་ནི་མིག་ཏུ་གྱུར་ཅིག །
ལམ་སྟོར་བའི་ནི་ལམ་དུ་གྱུར་ཅིག །ཉི་མ་ཚ་བས་ཚིག་པ་རྣམས་ཀྱི་ནི་གདུགས་སུ་གྱུར་ཅིག །ཤུལ་གྱི་
བཞི་མདོ་ཆེན་པོར་ནི་ཤིང་སཱ་ལ་ཆེན་པོ་བཞིན་དུ་གྱུར་ཅིག །ཆོས་ཀྱིས་ཡོངས་སུ་སྐོམ་པ་ལ་ནི་མཐའ་
ཡས་པ་སྟོན་པར་གྱུར་ཅིག །སེམས་ཤིན་ཏུ་བརྟན་པའི་ནི་གོ་ཆར་གྱུར་ཅིག །དེ་ནས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྣང་བ་མཐའ་ཡས་ཀྱིས་བྱང་(༡༠༧ན)ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་བྱ་ཀ་ལ་པིང་ཀའི་དབྱངས་ཀྱིས་
བཀའ་སྩལ་པ། རིགས་ཀྱི་བུ་ལྟོས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་པདྨའི་མཆོག་ཡི་གེ་དྲུག་པའི་རིག་སྔགས་ཆེན་མོ་ཕྱིར་འཇིག་རྟེན་གྱི་ཁམས་བྱེ་བ་ཁྲག་ཁྲིག་
བརྒྱ་ཕྲག་སྟོང་དུ་མར་གཤེགས་ཀྱིས་རིགས་ཀྱི་བུ་ཡི་གེ་དྲུག་པའི་རིག་སྔགས་ཆེན་མོའི་རྒྱལ་མོ་སྩོལ་
ཅིག །དེ་བཞིན་གཤེགས་པར་གྱུར་བཞིན་དུ་ཀུན་ཏུ་གཤེགས་སོ། །དེ་ནས་བཅོམ་ལྡན་འདས་ལ་བྱུང་
ཆུབ་སེམས་དཔའ་སྤྱན་རས་གཟིགས་ཀྱི་དབང་པོས་འདི་སྐད་ཅེས་གསོལ་ཏོ། །དཀྱིལ་འཁོར་བརྒྱུད་
ཀྱིས་སྩལ་བར་བགྱི་སྟེ། བཅོམ་ལྡན་འདས་ཇི་ལྟར་ན་མེ་ཏོག་པདྨ་ལྟ་བུའི་ཕྱག་རྒྱ་འཛིན། ཇི་ལྟར་ན་ནོར་
• 177 -



བྲལ་
མ་ཎི་བཀའ་འབུམ།
བུ་འཛིན་པའི་ཕྱག་རྒྱ་རྟོགས་པར་འགྱུར། ཇི་ལྟར་ན་རྒྱལ་པོའི་དབང་པོ་ཐམས་ཅད་ཀྱི་ཕྱག་རྒྱ་རྟོགས་
པར་འགྱུར། ཇི་ལྟར་ན་དཀྱིལ་འཁོར་ཡོངས་སུ་དག་པ་རྟོགས་པར་འགྱུར་ཞེ་ན། དཀྱིལ་འཁོར་གྱི་
མཚན་མ་ནི་འདི་ལགས་ཏེ། གྲུ་བཞི་ལ་ཁྲུ་ལྔ་ཁོར་ཡུག་ཙམ་དུ་བགྱིས་ཏེ། དཀྱིལ་འཁོར་གྱི་དབུས་སུ་ནི་
སྣང་བ་མཐའ་ཡས་བྲིའོ། །དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་ལ་ནོར་བུ་རིན་པོ་ཆེ་ཨིནྡྲ་
ནཱི་ལའི་ཕྱེ་མ་དང་། མར་གད་ཀྱི་ཕྱེ་མ་དང་། པདྨ་རཱ་གའི་ཕྱེ་མ་དང་། ཤེལ་གྱི་ཕྱེ་མ་དང་། གསེར་དང་
དངུལ་གྱི་ཕྱེ་མ་གཏོར་བར་བགྱིའོ། །གཡས་ཕྱོགས་སུ་ནི་བྱང་ཆུབ་སེམས་དཔའ་ནོར་བུ་རིན་པོ་ཆེ་འཛིན་
པར་བགྱིའོ། །གཡོན་ཕྱོགས་སུ་ནི་ཡི་གེ་དྲུག་པའི་རིག་སྔགས་ཆེན་མོ་བགྱི་སྟེ། ཕྱག་བཞི་པ་ཁ་
དོག་འདམ་བུའི་མདའ་རྒྱུ་བཞིན་དུ་དཀར་བ། རྒྱན་སྣ་ཚོགས་ཀྱིས་བརྒྱན་པ་ཕྱག་གཡོན་པར་པདྨ
བགྱིའོ། །པདྨའི་སྟེང་དུ་ནོར་བུ་བགྱིའོ། །ཕྱག་གཡས་པར་སྔགས་ཀྱི་ནོར་བུ་བགྱིའོ། །ཕྱག་གཉིས་ཐ་
མོ་སྦྱར་བ་རྒྱལ་པོའི་དབང་པོ་ཐམས་ཅད་ཅེས་བྱ་བའི་(༡༠༧བ)ཕྱག་རྒྱ་བགྱིའོ། །ཡི་གེ་དྲུག་པའི་རིག་
སྔགས་ཆེན་མོ་དེའི་ཞབས་ཀྱི་འོག་ཏུ་རིག་འཛིན་བགྱི་སྟེ། ལག་པ་གཡས་པ་ན་པོག་ཕོར་ཐོགས་ཤིང་
བདུག་པར་བགྱིའོ། །ལག་པ་གཡོན་པ་ན་རྒྱན་རྣམ་པ་སྣ་ཚོགས་ཀྱིས་གང་བའི་སྐོན་བུ་ཐོགས་པར་
བགྱིའོ། །དཀྱིལ་འཁོར་དེའི་གྲྭ་བཞིར་རྒྱལ་པོ་ཆེན་པོ་བཞི་སྟེ་ལག་ཆ་སྣ་ཚོགས་ཐོགས་པར་བགྱིའོ། །
དཀྱིལ་འཁོར་དེའི་གྲྭ་བཞིར་བུམ་པ་གང་བ་ནོར་བུ་རིན་པོ་ཆེ་སྣ་ཚོགས་སྩལ་བ་གཞག་གོ །རིགས་ཀྱི་
བུའམ་རིགས་ཀྱི་བུ་མོ་གང་ལ་ལ་ཞིག་དཀྱིལ་འཁོར་དུ་འཇུག་པར་འཚལ་ན་དེས་རུས་ཆགས་ཀྱི་
རྒྱུད་ཐམས་ཅད་ཀྱི་མིང་བྲིས་ལ་ཐོག་མ་ཁོ་ནར་དཀྱིལ་འཁོར་དེར་མིང་དེ་དག་སྩལ་བར་བགྱི་སྟེ། དེ་
དག་ཐམས་ཅད་མིའི་སྡུག་བསྔལ་ཐམས་ཅད་སྤངས་ཤིང་སྲིད་པ་ཐ་མ་པའི་བྱང་ཆུབ་སེམས་དཔར་
འགྱུར་རོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་པར་འཚང་
རྒྱ་བར་འགྱུར་རོ། །དེ་ལ་སློབ་དཔོན་གྱིས་གནས་མ་ལགས་པ་ལ་སྩལ་བར་མི་བགྱི་སྟེ། ཡང་ན་ནི་དད་
པས་མོས་པ་ལ་སྩལ་བར་བགྱིའོ། །ཡང་ན་ནི་ཐེག་པ་ཆེན་པོ་ལ་དད་པས་མོས་པ་དག་ལ་སྩལ་བར་
བགྱིའོ། །མུ་སྟེགས་ཅན་ལ་སྩལ་བར་མི་བགྱིའོ། །དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་
- 178 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
པར་རྫོགས་པའི་སངས་རྒྱས་སྣང་བ་མཐའ་ཡས
ཡས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་གལ་ཏེ་ནོར་བུ་རིན་པོ་ཆེ་
ཨིནྡྲ་ནཱི་ལའི་ཕྱེ་མ་དང་། མ་ར་ཀ་ཏ་དང་། གསེར་དང་དངུལ་གྱི་ཕྱེ་མ་དག་རིགས་ཀྱི་བུའམ་རིགས་ཀྱི་
བུ་མོ་དབུལ་པོ་ལ་མེད་དོ། །བཅོམ་ལྡན་འདས་ཕྱེ་མ་དེ་དག་ཚོན་སྣ་ཚོགས་ལས་མྱུར་ཞིང་། མེ་ཏོག་སྣ་
ཚོགས་དང་། བདུག་པ་སྣ་ཚོགས་སུ་བགྱིའོ། །རིགས་ཀྱི་བུ་གལ་ཏེ་ཡུལ་གཞན་དུ་སོང་ངམ། གནས་
དང་ཐབས་ལས་བབས་པ་དག་ལ་མེད་དོ། །དེའི་ཚེ་སློབ་དཔོན་གྱིས་ཡིད་ལ་དཀྱིལ་འཁོར་(༡༠༨ན)
བགྱི་སྟེ། སློབ་དཔོན་གྱིས་ཕྱག་རྒྱའི་མཚན་མ་བསྟན་པར་བགྱིའོ། །དེ་ནས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་པདྨའི་མཆོག་གིས་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཡི་གེ་དྲུག་པའི་
རིག་སྔགས་ཆེན་མོའི་རྒྱལ་མོ་ང་ལ་བྱིན་ཅིག །ངས་སེམས་ཅན་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་མ་དག་
དེས་འཁོར་བ་ལས་ཡོངས་སུ་ཐར་ཞིང་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོགས་པར་འཚང་རྒྱ་བར་བྱའོ། །དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་པདྨའི་མཆོག་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོས་ཡི་གེ་དྲུག་པའི་རིག་སྔགས་འདི་བྱིན་ནོ། །
བམ་པོ་བཞི་པ།
ཨོཾ་མ་ནི་པདྨེ་ཧཱུཾ། །བམ་པོ་བཞི་པ་སྟེ་ཐ་མ། གང་གི་ཚེ་ན་ཡི་གེ་དྲུག་པའི་རིགས་ཆེན་མོ་འདི་བྱིན་
པ་དེའི་ཚེ་གླིང་བཞི་དང་ལྷའི་གནས་དང་བཅས་ཏེ། ཤིང་ཆུ་སྐྱེས་ཀྱི་འདབ་མ་བཞིན་དུ་འགུལ་ལོ། །རྒྱ་
མཚོ་མཆིང་རྣམ་བཞི་ཡང་འཁྲུགས་སོ། །བགེགས་དང་བར་ཆད་བྱེད་པ་ཐམས་ཅད་ཀྱང་སྐྲག་གོ །གནོད་
སྦྱིན་དང་། སྲིན་པོ་དང་ནག་པོ་ཆེན་པོ་བུད་མེད་མང་པོ་དང་བཅས་པ་ཡང་བྲོས་སོ། །དེ་ནས་དེ་བཞིན་
- 179 -



མ་ཎི་བཀའ་འབུམ།
།།
གཤེགས་པ་པདྨའི་མཆོག་གིས་བལ་གླང་གི་སྣ་དང་འདྲ་བའི་དཔུང་བ་ཕྱུང་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་མུ་ཏིག་གི་སེ་མོ་དོ་རིན་བརྒྱ་སྟོང་རི་བ་ཕུལ་
ལོ། །དེས་ཀྱང་བླངས་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
སྣང་བ་མཐའ་ཡས་ལ་ཕུལ་ལོ། །དེས་ཀྱང་བླངས་ནས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་པདྨའི་མཆོག་ལ་ཕུལ་ལོ། །དེ་ནས་དེ་བཞིན་གཤེགས་པ་(༡༠༨བ)དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་པདྨའི་མཆོག་གིས་ཡི་གེ་དྲུག་པའི་རིག་སྔགས་ཆེན་མོ་
འདི་བླངས་ནས་འཇིག་རྟེན་གྱི་ཁམས་པདྨ་ག་ལ་བ་དེར་གཤེགས་སོ། །རིགས་ཀྱི་བུ་དེ་ལྟར་ངས་སྔོན་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨའི་མཆོག་ལས་ཐོས་སོ།
དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་
ལྡན་འདས་ཀྱི་ཡི་གེ་དྲུག་པའི་རིག་སྔགས་ཆེན་མོ་རྣལ་འབྱོར་སྤྱོད་པ་བདག་གིས་ཇི་ལྟར་ཐོབ་པར་བགྱི།
བཅོམ་ལྡན་འདས་དཔེར་ན་བདུད་རྩི་ཐོབ་ན་རོ་མྱོང་བས་ཆོག་མ་འཚལ་བ་དེ་བཞིན་དུ། བཅོམ་ལྡན་
འདས་བདག་ཀྱང་ཡི་གེ་དྲུག་པའི་རིག་སྔགས་ཆེན་མོ་ཐོས་པ་ཙམ་གྱིས་ཆོག་མ་འཚལ་ཏོ། །སེམས་ཅན་
གང་དག་ཡི་གེ་དྲུག་པའི་རིག་སྔགས་ཆེན་མོ་འདི་འཛབ་ཏུ་བགྱིད་པ་དང༌། ཉན་པ་དང་།
དང་། བསམ་པ་ལྷག་པས་འཛིན་པ་དེ་དག་ནི་བསོད་ནམས་དང་ལྡན་པ་ལགས་སོ། །བཀའ་སྩལ་པ།
རིགས་ཀྱི་བུ་གང་ཡི་གེ་དྲུག་པའི་རིག་སྔགས་ཆེན་མོ་འདི་འདྲིར་འཇུག་པ་དེས་ནི་ཆོས་ཀྱི་ཕུང་པོ་བརྒྱད་
ཁྲི་བཞི་སྟོང་འདིར་འཇུག་པར་འགྱུར་རོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་རྡུལ་ཕྲ་རབ་དང་མཉམ་པ་ལྷའི་གསེར་རིན་པོ་ཆེ་ལས་བྱེད་ཅིང་བྱས་ནས་ཉིན་གཅིག་
བཞིན་དུ་རིང་བསྲེལ་འཇུག་པ་དེའི་འབྲས་བུ་རྣམ་པར་སྨིན་པ་ནི་ཡི་གེ་དྲུག་པའི་རིག་སྔགས་ཆེན་མོའི་
ཡི་གེ་འབྲུ་གཅིག་གི་འབྲས་བུ་རྣམ་པར་སྨིན་པ་ཙམ་སྟེ། ཡོན་ཏན་བསམ་གྱིས་མི་ཁྱབ་བོ། །ཐར་པར་
ཤིན་ཏུ་གནས་པའོ། །རིགས་ཀྱི་བུའམ་རིགས་ཀྱི་བུ་མོ་གང་ཡི་གེ་དྲུག་པའི་རིག་སྔགས་ཆེན་མོ་འདི་བློ་
བར་བྱེད་པ་དེ་ནི་ཏིང་ངེ་འཛིན་འདི་དག་ཐོབ་པར་འགྱུར་རོ། །འདི་ལྟ་སྟེ། ནོར་བུ་རིན་པོ་ཆེ་འཛིན་ཞེས་
སེམས་པ་
• 180 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བྱ་བའི་ཏིང་ངེ་འཛིན་དང་། སེམས་ཅན་དམྱལ་བ་དང་བྱོལ་སོང་སྐྱེམས་ (༡༠༩ན)ཞེས་བྱ་བའི་ཏིང་ངེ་
འཛིན་དང་། རྡོ་རྗེའི་གོ་ཆ་ཞེས་བྱ་བའི་ཏིང་ངེ་འཛིན་དང་། རྐང་པ་ཤིན་ཏུ་གནས་པ་ཞེས་བྱ་བའི་ཏིང་ངེ་
འཛིན་དང་། ཐབས་མཁས་པ་ཐམས་ཅད་ཅེས་བྱ་བའི་ཏིང་ངེ་འཛིན་དང་། འཐོར་བ་ཞེས་བྱ་བའི་ཏིང་ངེ་
འཛིན་དང་། ཆོས་ཐམས་ཅད་འཇུག་པ་ཞེས་བྱ་བའི་ཏིང་ངེ་འཛིན་དང་། བསམ་གཏན་གྱི་རྒྱན་ཞེས་བྱ་
བའི་ཏིང་ངེ་འཛིན་དང་། ཆོས་ཀྱི་ཤིང་རྟ་ལ་འཇུག་པ་ཞེས་བྱ་བའི་ཏིང་ངེ་འཛིན་དང་། འདོད་ཆགས་དང་ཞེ་
སྡང་ལས་ཡོངས་སུ་ཐར་བར་བྱེད་ཅེས་བྱ་བའི་ཏིང་ངེ་འཛིན་དང་། མཐའ་ཡས་བེའུ་ཞེས་བྱ་བའི་ཏིང་ངེ་
འཛིན་དང་། ཕ་རོལ་ཏུ་ཕྱིན་པ་དྲུག་འཆད་ཅེས་བྱ་བའི་ཏིང་ངེ་འཛིན་དང་། རི་རབ་ཆེན་པོ་འཛིན་ཞེས་བྱ་
བའི་ཏིང་ངེ་འཛིན་དང་། སེམས་ཅན་སྲིད་པ་ལས་སྒྲོལ་ཞེས་བྱ་བའི་ཏིང་ངེ་འཛིན་དང་། སངས་རྒྱས་ཀྱི་
ཞིང་ཐམས་ཅད་སྟོན་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་གཟིགས་ཞེས་བྱ་
བའི་ཏིང་ངེ་འཛིན་དང་། གནས་ཤིན་ཏུ་གནས་པ་ཞེས་བྱ་བའི་ཏིང་ངེ་འཛིན་རྣམས་ཏེ། རིགས་ཀྱི་བུ་
གང་ཡི་གེ་དྲུག་པའི་རིག་སྔགས་ཆེན་མོའི་རྒྱལ་མོ་འཛིན་པ་ནི་དེ་ལྟ་བུ་ལ་སོགས་ཏེ་ཏིང་ངེ་འཛིན་བརྒྱ་
རྩ་བརྒྱད་ཐོབ་པར་འགྱུར་རོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་
འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གང་དུ་མཆི་བར་བགྱི། ཡི་གེ་དྲུག་པའི་རིག་
སྔགས་ཆེན་མོ་གང་དུ་འཐོབ་པར་འགྱུར། རིགས་ཀྱི་བུ་ཡུལ་ཁོར་མོར་འཇིག་པའི་གྲོང་ཁྱེར་ཆེན་པོ་ན་
གང་ཡི་གེ་དྲུག་པའི་རིག་སྔགས་ཆེན་མོ་འཛིན་པར་བྱེད། ཀློག་པར་བྱེད། ཚུལ་བཞིན་ཡིད་ལ་བྱེད་པའི་
ཆོས་སྨྲ་བ་ཡོད་དོ། །བཅོམ་ལྡན་འདས་ཡུལ་ཁོར་མོར་འཇིག་གི་གྲོང་ཁྱེར་ཆེན་པོར་ཆོས་སྨྲ་བ་དེ་ལ་
བལྟ་བ་དང་། ཕྱག་བགྱི་བ་དང་། བསྙེན་བཀུར་བགྱི་བའི་སླད་དུ་བདག་མཆིའོ། །ལེགས་སོ། །ལེགས་
སོ། །རིགས་ཀྱི་བུ་དེ་ལྟར་གྱིས་ཤིག །གང་ཡི་གེ་དྲུག་པའི་(༡༠༩བ)རིག་སྔགས་ཆེན་མོ་འདི་འཛིན་པའི་
ཆོས་སྨྲ་བ་དེ་དག་ནི་དཀོན་པའོ། །ཆོས་སྨྲ་བ་དེ་དག་ནི་དེ་བཞིན་གཤེགས་པ་དང་མཉམ་པར་བལྟ་བར་
བྱའོ། །འགྲོ་བའི་བསོད་ནམས་ཀྱི་འགྲམ་དང་འདྲ་བར་བལྟ་བར་བྱའོ། །ཕུང་པོ་བཞིན་དུ་བལྟ་བར་
བྱའོ། །ཕྱིན་ཅི་མ་ལོག་པར་གསུང་བ་བཞིན་དུ་བལྟ་བར་བྱའོ། །རིན་པོ་ཆེའི་ཕུང་པོ་བཞིན་དུ་བལྟ་བར་
- 181



མ་ཎི་བཀའ་འབུམ།
བྱའོ། །དམ་པ་སྦྱིན་པར་བྱེད་པའི་ཡིད་བཞིན་གྱི་ནོར་བུ་བཞིན་དུ་བལྟ་བར་བྱའོ། །ཆོས་ཀྱི་མཛོད་བཞིན་
དུ་བལྟ་བར་བྱའོ། །འགྲོ་བ་སྒྲོལ་བར་བྱེད་པ་བཞིན་དུ་བལྟ་བར་བྱའོ། །རིགས་ཀྱི་བུ་ཆོས་སྨྲ་བ་དེའི་བྱེད་
པ་མཐོང་ནས་ཐེ་ཚོམ་མི་སྐྱེ་བར་བྱའོ། །རིགས་ཀྱི་བུ་ཁྱོད་བྱང་ཆུབ་སེམས་དཔའི་ས་ནས་འཕོས་ཤིང་
ངན་སོང་དུ་སྐྱེས་ས་རེ། ཆོས་སྨྲ་བ་དེ་ནི་ཚུལ་ཁྲིམས་ཉམས་པ། སྤྱོད་པ་ཉམས་པ། ཆུང་མ་དང་། བུ་དང་།
བུ་མོས་ཡོངས་སུ་བསྐོར་བ། ངུར་སྨྲིག་ཀྱང་བཤང་བ་དང་གཅི་བས་ཡོངས་སུ་གང་བ། སྤྱོད་ལམ་མ་
བསྡམས་པ་ཡིན་ནོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་
ཅེས་གསོལ་ཏོ། །བཅོམ་ལྡན་འདས་ཀྱིས་བཀའ་སྩལ་བ་བཞིན་དུ་འཚལ་ལོ། །དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་སྒྲིབ་པ་ཐམས་ཅད་རྣམ་པར་སེལ་བ་བྱང་ཆུབ་སེམས་དཔའ་ཁྱིམ་པ་དང་
རབ་ཏུ་བྱུང་བ་དང་། ཁྱེའུ་དང་
། བུ་མོ་བརྒྱ་ཕྲག་སྟོང་དུ་མས་ཡོངས་སུ་བསྐོར་ཏེ་སོང་ནས་ཆོས་སྨྲ་བ་དེ་
ལ་མཆོད་པའི་ལས་བྱ་བའི་ཕྱིར་ལྷའི་གདུགས་དང༌། ལྷའི་ལྷམ་དང་། ཅོད་པན་དང་། རྣ་ཆ་དང་། ཕྲེང་
བའི་ཆུན་པ་དང་། དཔུང་རྒྱན་དང་། སེ་མོ་དོ་དང་། སེ་མོ་དོ་ཕྱེད་པ་ཕྲག་པ་ནས་འཕྱང་བ་དང༌། སྙན་གྱི་
གོང་རྒྱན་དང་། སོར་གདུབ་ཀྱི་རྣམ་པ་དང་། གཞན་ཡང་གོས་རྣམ་པ་སྣ་ཚོགས་པ་རྒྱའི་ཡུལ་ནས་བྱུང་བ་
དང་། རིག་འཛིན་གྱིས་བསྐུལ་བ་དང་། ཡུལ་ཀ་ཤི་ཀ་ནས་བྱུང་བའི་གོས་དང་། མེས་བགྲུ་བའི་གོས་
(༡༡༠ན)དང༌། གཞན་ཡང་མེ་ཏོག་སྣ་ཚོགས་པ་འདི་ལྟ་སྟེ། མེ་ཏོག་ཨུཏྤལ་དང་། ཀུ་མུ་ད་དང་། པུཎྜ་རཱི་
ཀ་དང་། མནྡཱ་ར་བ་དང་། མན་ ར་བ་ཆེན་པོ་དང་། མཉྫ་ཥ་ཀ་དང་། མཉྫ་ཥཀ་ཆེན་པོ་དང་། ཨུ་དུམ་ར་
དང་། གཞན་ཡང་ཤིང་གི་མེ་ཏོག་རྣམ་པ་སྣ་ཚོགས་པ་ཙམ་པོ་ཀ་དང་། ཀ་ར་བཱི་ར་དང་། པད་ཏ་ལ་
དང་། ཨ་ཏི་མུཀྟ་དང་། པཱར་ཤི་ཀཱ་དང་། ཀུན་ད་བྷུ་ཥི་ཏ་དང་། སུ་མ་ན་དང་། བི་མཱ་ན་ཀ་ལ་སོགས་པ་
དང༌། འདབ་མ་བརྒྱ་པ་ངུར་པས་མཛེས་པར་བྱས་པ། བྱ་ཤ་རི་ཀ་དག་མོས་པར་བྱས་པ། སྔོན་པོ་དང་།
སེར་པོ་དང་། དམར་པོ་དང་། དཀར་པོ་དང་། ཤེལ་གྱི་ཁ་དོག་དང༌། གཞན་ཡང་འབྲས་བུ་དང༌།
ཏོག་གི་རྣམ་པ་སྣ་ཚོགས་དག་ཁྱེར་ནས་ཡུལ་ཁོར་མོར་འཇིག་གི་གྲོང་ཁྱེར་ཆེན་པོ་ག་ལ་བ་དེར་སོང་སྟེ།
མཐར་གྱིས་ཁོར་མོར་འཇིག་གི་གྲོང་ཁྱེར་ཆེན་པོར་ཕྱིན་པ་དང་། ཆོས་སྨྲ་བ་ག་ལ་བ་དེར་སོང་སྟེ་ཕྱིན་
མེ་
- 182 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ནས་རྐང་པ་ལ་མགོ་བོས་ཕྱག་འཚལ་ཏེ། དེས་དེ་ཚུལ་ཁྲིམས་ཉམས་པ། སྤྱོད་པ་ཉམས་པ། སྤྱོད་ལམ་
མ་བསྡམས་པ་མཐོང་ནས་གདུགས་དང་། ལྷམ་དེ་དག་དང་། གོས་དང་། རྒྱན་དང་། དྲི་དང༌། བྱུག་པ
དག་གིས་མཆོད་པ་ཆེན་པོ་བྱས་ནས་ཆོས་སྨྲ་བ་དེའི་མདུན་དུ་ཐལ་མོ་སྦྱར་ཏེ། ཀྱེ་མའོ་ཆོས་ཀྱི་གཏེར་
མྱོང་བར་མཛད་པ། བདུད་རྩིའི་གཏེར་བསགས་པ་ལྟ་བུ་རྒྱ་མཚོ་དང་མཉམ་པ་ཁྱོད་ལ་དཔག་མི་ནུས་
སོ། །མིར་གྱུར་པ་ཐམས་ཅད་ཀྱི་སྣོད་དུ་གྱུར་པའོ། །ལྷ་དང་། ཀླུ་དང་། གནོད་སྦྱིན་དང་། ལྷ་མ་ཡིན་
དང་། ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང་། མི་དང་། མི་མ་ཡིན་པ་དག་ཁྱོད་
ལས་ཆོས་ཉན་ཏེ། ཁྱོད་ལ་ཆོས་ཉན་པའི་ཚེ་ཐམས་ཅད་འདུ་བར་བགྱིད་དོ། ཁྱོད་ནི་རྡོ་རྗེ་ཆེན་པོ་དང་
མཉམ་པའི་ཆོས་ཀྱི་རྣམ་གྲངས་འཆད་པར་མཛད་དོ། །སེམས་ཅན་འཁོར་བའི་བཅིང་བས་བཅིངས་
(༡༡༠བ)པ་མང་པོ་དག་ཡོངས་སུ་ཐར་བར་ན
ར་མཛད་དོ། །སེམས་ཅན་གང་ཁོར་མོར་འཇིག་གི་གྲོང་ཁྱེར་
ཆེན་པོ་ན་གནས་ཤིང་རྟག་ཏུ་ཡོངས་སུ་སྡུད་པར་མཐོང་བ་དེ་དག་ནི་བསོད་ནམས་དང་ལྡན་པ་ལགས་
སོ། །དེ་མཐོང་མ་ཐག་ཏུ་སྡིག་པ་ཐམས་ཅད་འཕྲོག་པར་མཛད་པ། དཔེར་ན་མེས་ནགས་ཀྱི་འདབ་མ་
མྱུར་དུ་འཚིག་པར་བགྱིད་པ་དེ་བཞིན་དུ་ཁྱོད་མཐོང་མ་
ང་མ་ཐག་ཏུ་སྡིག་པ་ཐམས་ཅད་འཕྲོག་པར་མཛད་
དོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་ སངས་ རྒྱས་རྣམས་ཀྱིས་ཀྱང་
མཁྱེན་ཏོ། །གཞན་ཡང་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དང༌། ཚངས་པ་
དང༌། འཇུག་སྲེད་དང་། དབང་ཕྱུག་ཆེན་པོ་དང༌། ཉི་མ་དང། ཟླ་བ་དང་། རླུང་གི་ལྷ་དང་། ཆུའི་ལྷ་དང་།
མེའི་ལྷ་དང་། ཆོས་ཀྱི་རྒྱལ་པོ་གཤིན་རྗེ་དང་། རྒྱལ་པོ་ཆེན་པོ་བཞི་དག་ཀྱང་ཁྱོད་ལ་མཆོད་པའི་ལས་བྱ་
བའི་ཕྱིར་མཆིའོ། །དེ་ནས་ཆོས་སྨྲ་བ་དེས་དེ་ལ་འདི་སྐད་ཅེས་སྨྲས་སོ། །རིགས་ཀྱི་བུ་ཁྱོད་འགྱོད་པ་མ་
སྐྱེད་ཅིག །གྲོགས་པོ་ཉོན་མོངས་པ་ནི་ཆགས་པའོ། །སྤྱད་པའོ། །འཁོར་བའི་མཚན་མའོ། །སྐྱེ་དགུའི་
འཁོར་ལོ་སྐྱེད་པར་བྱེད་པའོ། །གང་ཡི་གེ་དྲུག་པའི་རིག་སྔགས་ཆེན་མོ་ཤེས་པ་དེ་ནི་འདོད་ཆགས་དང་།
ཞེ་སྡང་དང་། གཏི་མུག་གིས་མི་གོས་ཏེ། དཔེར་ན་འཛམ་བུའི་ཆུ་བོའི་གསེར་དྲི་མས་མི་གོས་པ་དེ་བཞིན་
དུ་རིགས་ཀྱི་བུ་གང་གི་ལུས་ལ་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་ཐོགས་པ་དེའི་ལུས་ལ་
- 183 -



མ་ཎི་བཀའ་འབུམ།
འདོད་ཆགས་དང་། ཞེ་སྡང་། གཏི་མུག་གིས་མི་གོས་སོ། །དེ་ནས་སྒྲིབ་པ་ཐམས་ཅད་རྣམ་པར་སེལ་
བས་རྐང་པ་ལ་དམ་དུ་བཟུང་སྟེ་འདི་སྐད་ཅེས་གསོལ་ཏོ། །དབང་པོ་ཉམས་པའི་མིག་ཏུ་གྱུར་ཅིག །
ལམ་སྟོར་བ་ལ་ལམ་སྟོན་པར་མཛོད་ཅིག །བདག་ཆོས་ཀྱིས་སྐོམ་པ་ལ་ཆོས་ཀྱི་རོས་ངོམས་པར་མཛོད་
ཅིག །བདག་ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ས་བོན་སྩོལ་ཅིག །ཆོས་ཀྱི་སྐབས་
དང༌། (༡༡༡ན)ཤིན་ཏུ་གནས་པའི་ཚུལ་གྱི་གནས་ཡོངས་སུ་དག་པ་སྩོལ་ཅིག །མི་ཕྱེད་པའི་དགེ་
བ་ཐོབ་པའི་ཞེས་འགྲོ་བ་ཐམས་ཅད་མཆིའོ། །ཚིག་སྙན་པ་བླ་མས་བདག་ལ་ཡི་གེ་དྲུག་པའི་རིག་སྔགས་
ཆེན་མོ་སྩོལ་ཅིག །དེས་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མྱུར་དུ་མངོན་པར་
རྡོ་གས་པར་འཚང་རྒྱུ་བར་བགྱིའོ། །ཆོས་ཀྱི་འཁོར་ལོ་རྣམ་པ་བཅུ་གཉིས་བསྐོར་བར་བགྱིའོ། །སེམས་
ཅན་ཐམས་ཅད་འཁོར་བའི་སྡུག་བསྔལ་ལས་ཡོངས་སུ་ཐར་བར་བགྱིའོ། །སྔོན་མ་ཐོས་པའི་ཆོས་ཐོས་
པར་བགྱིའོ། །ཡི་གེ་དྲུག་པའི་རིག་སྔགས་ཆེན་མོའི་རྒྱལ་མོ་འཐོབ་པ་ཐོབ་པར་བགྱིའོ། །ཡི་གེ་དྲུག་པའི་
རིག་སྔགས་ཆེན་མོའི་རྒྱལ་མོ་བདག་ལ་སྩོལ་ཅིག །མགོན་དང༌། སྐྱབས་དང་། རྟེན་དུ་གྱུར་ཅིག །གནས་
མ་མཆིས་པ་རྣམས་ཀྱི་གནས་སུ་གྱུར་ཅིག །དེ་ནས་ཆོས་སྨྲ་བ་དེས་དེ་ལ་འདི་སྐད་ཅེས་སྨྲས་སོ། །ཡི་གེ་
དྲུག་པའི་རིག་སྔགས་ཆེན་མོའི་རྒྱལ་མོ་ནི་དཀོན་པའི་ཚིག་སྟེ། འདི་ནི་རྡོ་རྗེའི་ཚིག་གོ །འདི་ནི་རྡོ་རྗེ་མི་
ཕྱེད་པའི་ཚིག་གོ །བླ་ན་མེད་པའི་ཡེ་ཤེས་ཀྱི་ཚིག་གོ །མི་ཟད་པའི་ཡེ་ཤེས་ཀྱི་ཚིག་གོ །ལྟག་ན་མེད་པའི་
ཚིག་གོ །ཐར་པར་འཇུག་པར་བྱེད་པའི་ཚིག་གོ །དེ་བཞིན་གཤེགས་པའི་ཡེ་ཤེས་རྣམ་པར་དག་པའི་ཚིག་
གོ །འདོད་ཆགས་དང་། ཞེ་སྡང་དང་། གཏི་མུག་དང་། །འཁོར་བའི་སྡུག་བསྔལ་ཡོངས་སུ་སྤོང་བའི་ཚིག་
གོ །ཐབས་མཁས་པ་ཐམས་ཅད་ཀྱི་ཚིག་གོ །བསམ་གཏན་དང་། རྣམ་པར་ཐར་པ་དང༌། ཏིང་ངེ་འཛིན་
དང་། སྙོམས་པར་གཞོག་པའི་ཚིག་གོ །ཆོས་ཐམས་ཅད་ལ་འཇུག་པར་བྱེད་པའི་ཚིག་གོ །རྟག་ཏུ་ལྷ་
རྣམས་འདོད་པར་བྱེད་པའི་ཚིག་གོ །རིགས་ཀྱི་བུ་གང་ཐར་པར་འདོད་པ་གནས་སྣ་ཚོགས་སུ་རབ་ཏུ་
བྱུང་བ། བགོ་བ་སྣ་ཚོགས་སུ་རབ་ཏུ་འབྱུང་བ་འདི་ལྟ་སྟེ། དབང་པོའི་བགོ་བ་དང་
། དཀར་པོའི་བགོ་བ་
དང་། བསྟེན་པའི་བགོ་བ་(༡༡༡བ)སྟེ། ཉི་མ་བརྟགས་ནས་དབང་ཕྱུག་ཆེན་པོ་ལ་རབ་ཏུ་བྱུང་ངོ༌། །འཇུག་
- 184 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
སྲེད་དང༌། ནམ་མཁའ་ལྡིང་དང་། གཅེར་བུ་པ་དང༌། རི་མི་དང་། གནས་དེ་དག་ཏུ་རབ་ཏུ་འབྱུང་སྟེ། དེ་
དག་ལ་ཡང་ཐར་བ་མེད་དོ། །མགོན་ཡང་མ་ཡིན། བརྟུལ་ཞུགས་ཅན་ཡང་མ་ཡིན་ནོ། །ལྷ་མང་པོ་དང་།
ཚངས་པ་དང་། འཇུག་སྲེད་དང་། དབང་ཕྱུག་ཆེན་པོ་དང༌། བརྒྱ་བྱིན་ལྷའི་དབང་པོ་དང་། ཉི་མ་དང་།
ཟླ་བ་དང་རླུང་གི་ལྷ་དང་། ཆུའི་ལྷ་དང་། མེའི་ལྷ་དང་། ཆོས་ཀྱི་རྒྱལ་པོ་གཤིན་རྗེ་དང་། རྒྱལ་པོ་ཆེན་པོ་
བཞི་དག་རྟག་ཏུ་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་སློང་ངོ༌། །དེ་དག་ཡི་གེ་དྲུག་པའི་རིག་
སྔགས་ཀྱི་རྒྱལ་མོ་ཆེན་མོ་ཇི་ལྟར་བསླང་བར་བགྱི། བཅོམ་ལྡན་འདས་ཇི་ལྟར་ན་ཡི་གེ་དྲུག་པའི་རིག་
སྔགས་ཀྱི་རྒྱལ་མོ་ཆེན་མོ་བདག་ཅག་གིས་ཐོབ་པར་འགྱུར། ཐར་པ་ལ་གཞོལ་བོར་འགྱུར། སྒྲིབ་པ་ཐམས་
ཅད་རྣམ་པར་སེལ་བ་འདི་ལྟ་སྟེ། དཔེར་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི་དེ་བཞིན་གཤེགས་པ་ཐམས་
ཅད་སྐྱེད་པར་གྲགས་པ་སྟེ། དེ་ཡང་ཐལ་མོ་སྦྱར་ནས་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་ལ་
ཕྱག་འཚལ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱང་ཆུབ་
སེམས་དཔའ་མང་པོ་དང་བཅས་པ་ལྟ་ཅི་སྨོས། རིགས་ཀྱི་བུ་འདི་ནི་འབྲས་ལྟ་བུར་སྙིང་པོར་གྱུར་པ་
ཡིན་ཏེ། རིགས་ཀྱི་བུ་འདི་ལ་ཆུང་ཟད་བཟློས་པས་ཀྱང་ཐེག་པ་ཆེན་པོའི་རྣམ་པ་མང་པོ་མདོ་དང་། དབྱུངས་
ཀྱིས་བསྙད་པ་དང་། ལུང་བསྟན་པ་དང་། ཚིགས་སུ་བཅད་པ་དང་། ཆེད་དུ་བརྗོད་པ་དང༌། གླེང་གཞི་
དང༌། རྟོགས་པ་བརྗོད་པ་དང་། དེ་ལྟ་བུ་འདས་པ་དང༌། སྐྱེས་པའི་རབས་དང་། ཤིན་ཏུ་རྒྱས་པ་དང་།
ཆོས་རྨད་དུ་བྱུང་བ་དང་། གཏན་ལ་ཕབ་པ་བསྟན་པ་དང༌། ཞི་བ་དང༌། ཐར་པ་ཡང་ཐོབ་པར་འགྱུར་རོ། །
མང་དུ་བཤད་ཅི་དགོས་ཏེ་གཞན་མ་བྱེད་ཅིག།སའི་ནང་དུ་གཏོགས་པ་ལ་སྙིང་པོར་འཛིན་པ་ཅི་ཡིན་ཞེ་
ན། དེ་ལྟར་འབྲས་ནི་(༡༡༢ན)སྙིང་པོར་འཛིན་ཏེ། ཁྱེར་ནས་བདག་གི་ཁྱིམ་དུ་སྣོད་རྣམས་ཡོངས་སུ་
བཀང་སྟེ་འཇོག་གོ །བཞག་ནས་ཉི་མའི་ཚུལ་བཞིན་དུ་ཉི་མ་ཚ་བ་ལ་སྐེམས་སོ། །བསྐམས་ནས་གཏུན་
ལ་བརྡུངས་ཤིང་ཕུབ་མ་རྣམས་སེལ་ཏོ། །དེའི་སྙིང་པོ་ནི་འབྲས་རྨེའུ་ཡིན་ནོ་ཞེས་དེ་ལྟར་འཇོག་སྟེ། དེ་
བཞིན་དུ་རྣལ་འབྱོར་གཞན་དག་ཕུབ་མ་དང་འདྲའོ། །རྣལ་འབྱོར་ཐམས་ཅད་ཀྱི་ནང་ན་ཡི་གེ་དྲུག་པའི་
རིག་སྔགས་ཀྱི་རྒྱལ་མོ་ཆེན་མོ་འདི་ནི་འབྲས་རྨེའར་གྱུར་པའོ། །རིགས་ཀྱི་བུ་དེའི་ཕྱིར་བྱང་ཆུབ་སེམས་
- 185



མ་ཎི་བཀའ་འབུམ།
དཔའ་སྦྱིན་པའི་ཕ་རོལ་ཏུ་ཕྱིན་པའི་ཕྱིར། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཕྱིར། བཟོད་པའི་ཕ་རོལ་
ཏུ་ཕྱིན་པའི་ཕྱིར། བསམ་གཏན་གྱི་ཕ་རོལ་ཏུ་ཕྱིན་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱིར་
ཚེགས་འབྱིན་ཏོ། །རིགས་ཀྱི་བུ་བཟླས་པ་གཅིག་བྱས་པས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་
འགྱུར་རོ། །ལ་ལ་ཞིག་གིས་ལག་པས་རེག་པས་རེག་ན་དེ་དག་ཀྱང་ཕྱིར་མི་ལྡོག་པའི་ས་འཐོབ་པར་
འགྱུར་རོ། །རིགས་ཀྱི་བུ་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་འདི་ཡང་དེ་ལྟ་བུ་སྟེ། དེའི་མིང་
འཛིན་པ་ཡང་དཀོན་ནོ། །མིང་ལན་ཅིག་བཟུང་ན་དེ་བཞིན་གཤེགས་པ་ཐམས་ཅད་ལ་ན་བཟའ་དང་།
བཤོས་དང་། མལ་སྟན་དང༌། ན་བའི་རྐྱེན་གྱི་སྨན་གྱི་ཡོ་བྱད་དང་། ཡོ་བྱད་ཐམས་ཅད་ཀྱིས་བཀུར་སྟིར་
བྱས་པར་འགྱུར་རོ། །དེ་ནས་ཆོས་སྨྲ་བ་དེ་ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་སྨྲས་
སོ། །ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་བདག་ལ་སྩོལ་ཅིག །དེ་ནས་ཆོས་ཀྱི་མཁན་པོ་
དེ་སེམས་ཤིང་འདུག་པ་ལས་དེ་ལ་ནམ་མཁའ་ལས་ཡི་གེ་དྲུག་པའི་རིག་སྔགས་ཀྱི་རྒྱལ་མོ་ཆེན་མོ་བྱིན་
ཅིག་ཅེས་སྒྲ་བྱུང་ངོ་
། །དེ་ནས་ཆོས་སྨྲ་བ་དེ་སྒྲ་ག་ལས་བྱུང་ཞེས་བསམས་པ་དང་། དེ་ནས་ཡང་ནམ་
མཁའ་ལས་བྱང་ཆུབ་སེམས་དཔའ་འདིས་དཀའ་བ་སྤྱོད་པ་དུ་མ་ལ་བརྩོན་པར་བྱས་ཀྱིས་ཡི་གེ་དྲུག་
པའི་རིག་སྔགས་ཀྱི་རྒྱལ་(༡༡༢བ)མོ་ཆེན་མོ་བྱིན་ཅིག་ཅེས་སྒྲ་བྱུང་ངོ༌། །དེ་ནས་ཆོས་སྨྲ་བ་དེས་ནམ་
མཁའ་ལ་བལྟས་པ་དང་། འདམ་བུའི་མདའ་བཞིན་དུ་ཁ་དོག་དཀར་བ། རལ་པའི་ཅོད་པན་འཆང་བ།
ཐམས་ཅད་མཁྱེན་པ་མགོ་ལ་བཞག་པ། ལག་པ་ན་མེ་ཏོག་པདྨ་བཟང་པོ་ཐོགས་པ། པདྨའི་དཔལ་གྱིས་
བརྒྱན་པ་དེ་འདྲ་བའི་གཟུགས་མཐོང་ནས། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་
བ་ལ་རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་ཡི་གེ་
དྲུག་པའི་རིག་སྔགས་ཀྱི་རྒྱལ་མོ་ཆེན་མོ་ཁྱོད་ལ་སྦྱིན་པར་གནང་ངོ་ཞེས་སྨྲས་པ་དང་། གུས་ཤིང་ཐལ་
མོ་སྦྱར་ཏེ་ལེན་པར་རྩོམ་མོ། །ཨོཾ་ཨ་ཎི་པདྨེ་ཧཱུཾ། འདི་བྱིན་མ་ཐག་ཏུ་ས་རྣམ་པ་དྲུག་ཏུ་གཡོས་སོ། །ཏིང་
ངེ་འཛིན་འདི་དག་ཀྱང་སྒྲིབ་པ་ཐམས་ཅད་རྣམ་པར་སེལ་བས་ཐོབ་སྟེ། མི་ཟད་པའི་ཆོས་ཉིད་ཅེས་བྱ་
བའི་ཏིང་ངེ་འཛིན་དང་། བྱམས་པ་དང༌། སྙིང་རྗེ་དང་། དགའ་བ་ཞེས་བྱ་བའི་ཏིང་ངེ་འཛིན་དང་རྣལ་
- 186 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
འབྱོར་སྤྱོད་ཅེས་བྱ་བའི་ཏིང་ངེ་འཛིན་དང་། ཐར་པ་ལ་འཇུག་པར་འཇོག་ཅེས་བྱ་བའི་ཏིང་ངེ་འཛིན་
དང་། ཐམས་ཅད་སྣང་བར་བྱེད་ཅེས་བྱ་བའི་ཏིང་ངེ་འཛིན་དང་། བཀོད་པའི་རྒྱལ་པོ་ཞེས་བྱ་བའི་ཏིང་
ངེ་འཛིན་དང་། ཆོས་འཛིན་པ་ཞེས་བྱ་བའི་ཏིང་ངེ་འཛིན་དང་། ཏིང་ངེ་འཛིན་དེ་དག་ཐོབ་བོ། །བྱང་ཆུབ་
སེམས་དཔའ་སེམས་དཔའ་ཆེན་པོ་སྒྲིབ་པ་ཐམས་ཅད་རྣམ་པར་སེལ་བས་བླངས་མ་ཐག་
ལ་ཡོན་དུ་གླིང་བཞི་རིན་པོ་ཆེ་སྣ་བདུན་གྱིས་ཡོངས་སུ་གང་བ་འབུལ་བར་རྩོམ་པ་དང་། དེ་ནས་ཆོས་ཀྱི་
མཁན་པོ་དེས་དེ་ལ་འདི་སྐད་ཅེས་སྨྲས་སོ། །ཡི་གེ་གཅིག་གི་ཡོན་དུ་ཡང་མེད་ན་ཡི་གེ་དྲུག་པའི་རིག་
སྔགས་ཆེན་མོ་ལྟ་ཅི་སྨོས། རིགས་ཀྱི་བུ་ད་ནི་ཁྱོད་ལས་ལེན་པ་ཡང་མེད་དོ། ཁྱོད་ཀྱང་བྱང་ཆུབ་སེམས་
དཔར་གྱུར་པ་སྟེ། ཁྱོད་ནི་འཕགས་པ་ཡིན་གྱི་མ་འཕགས་པ་མ་ཡིན། རིགས་ཀྱི་བུ་ཁྱོད་ནི་ངས་འདུལ་
བ་ཡིན་ནོ། །དེས་དེ་ལ་མུ་ཏིག་གི་ཕྲེང་བ་རིན་བརྒྱ་སྟོང་རི་བ་ཕུལ་བ་དང༌། དེས་སྨྲས་པ། རིགས་ཀྱི་བུ་
ངའི་ (༡༡ ༣ན)ཚིག་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཤཱཀྱ་ཐུབ་པ་ལ་ཕུལ་ཅིག །དེ་ནས་སྒྲིབ་པ་ཐམས་ཅད་རྣམ་པར་སེལ་བས་ཆོས་སྨྲ་བ་དེའི་རྐང་པ་ལ་
མགོ་བོས་ཕྱག་འཚལ་ཏེ་སོང་ངོ༌། །རྙེད་པར་བྱ་བ་རྙེད་ཅིང་བསམ་པ་ཡོངས་སུ་རྫོགས་ནས་ཛེ་ཏའི་ཚལ་
གྱི་གཙུག་ལག་ཁང་ག་ལ་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ཤཱཀྱ་ཐུབ་པའི་ཞབས་ལ་ཕྱག་
འཚལ་ཕྱོགས་གཅིག་ཏུ་འདུག་གོ །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོ་གས་པའི་སངས་རྒྱས་ཤཱཀྱ་ཐུབ་པས་དེ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཁྱོད་
ཀྱིས་རྙེད་པ་རྙེད་དམ། བཅོམ་ལྡན་འདས་དེ་བཞིན་ཏེ། ཇི་ལྟར་བཅོམ་ལྡན་འདས་ཀྱིས་མཁྱེན་པ་བཞིན་
ནོ། །དེ་ནས་ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་ཅུ་རྩ་བདུན་ཚོགས་ཏེ། དེ་བཞིན་
གཤེགས་པ་དེ་དག་གིས་གཟུངས་སྔགས་འདི་གསུངས་སོ། །ན་མས་བ་ཏཱ་ནཾ། །སཾ་མྱག་སཾ་བུདྡྷ་ཀོ་ཊི་ནཱི།
ཏད་ཡ་ཐཱ། ཨོ་ཙ་ལེ་ཙུ་ལེ་ཙུནེ་སྭཱ་ཧཱ། གཟུངས་སྔགས་འདི་ནི་ཡང་དག་པར་རྫོགས་པའི་སངས་རྒྱས་བྱེ་
བ་ཕྲག་བདུན་ཅུ་རྩ་བདུན་གྱིས་གསུངས་སོ། །བ་སྤུའི་ཁུང་བུ་དེ་འདས་ནས་ཉི་མའི་འོད་ཅེས་བྱ་བའི་བ་
སྤུའི་ཁུང་བུ་དེ་ན་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དུ་མ་གནས་ཏེ། ཉི་མའི་འོད་ཅེས་བྱ་
- 187-



མ་ཎི་བཀའ་འབུམ།
བའི་བ་སྤུའི་ཁུང་བུ་དེ་ན་གསེར་གྱི་རི་ཁྲི་ཡོད་དེ། རི་རེ་རེ་ཞིང་ཡང་རྩེ་མོ་ཉི་ཁྲི་ཉིས་སྟོང་ཡོད་ལ། རི་དེ་
རེ་རེའི་ངོས་ནི་རིན་པོ་ཆེ་པདྨ་རཱ་གས་བརྒྱན། ངོས་རེ་རེ་ཞིང་ཡང་ལྷའི་ནོར་བུ་རིན་པོ་ཆེའི་སྐྱེད་མོས་
ཚལ་ཤིན་ཏུ་མཛེས་པ། ཤིན་ཏུ་དགའ་བར་བྱེད་པ་རྣམ་པ་སྣ་ཚོགས་དང་ལྷའི་རྫིང་བུས་བརྒྱན་པ། ཁོང་
པ་བརྩེགས་མ་བརྒྱ་ཕྲག་སྟོང་དུ་མ་ནི་ལྷའི་གསེར་དང་རིན་པོ་ཆེ་ལས་བྱས་ཤིང་མུ་ཏིག་དང་དར་གྱི་ལྟ་
ལྡི་ནི་བྲིས། མུ་ཏིག་གི་སེ་མོ་དོ་བརྒྱ་དག་ནི་འཕུང་ངོ༌། ཁང་པ་བརྩེགས་མ་དེའི་ནང་ན་ཡིད་བཞིན་གྱི་
ནོར་བུ་རིན་པོ་ཆེ་ཤ་རི་ད་ཀ་ཡོད་པས་ནི་བྱང་ཆུབ་སེམས་(༡༡ ༣བ)དཔའ་དེ་དག་ལ་ཡོ་བྱད་ཐམས་
ཅད་ཀྱིས་བསྙེན་བཀུར་བྱེད་དོ། །དེའི་ཚེ་བྱང་ཆུབ་སེམས་དཔའ་དེ་དག་ཁང་པ་བརྩེགས་མ་དེར་འགྲོའོ། །
དེར་སོང་ནས་ཀྱང་ཡི་གེ་དྲུག་པའི་རིག་སྔགས་ཀྱང་རྗེས་སུ་དྲན་ནོ། །གང་གི་ཚེ་ན་རྗེས་སུ་དྲན་པ་དེའི་
ཚེ་མྱ་ངན་ལས་འདའ་བ་རྟོགས་པར་འགྱུར་རོ། །མྱ་ངན་ལས་འདའ་བའི་ས་དེ་ལ་དེ་བཞིན་གཤེགས་པ་
བདུན་མཐོང་ངོ༌། །བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་དེ་ཡང་
མཐོང་ངོ༌། །མཐོང་ནས་ཀྱང་སེམས་དད་པ་སྐྱེད་དོ། །བསྐྱེད་ནས་དེའི་ཚེ་བྱང་ཆུབ་སེམས་དཔའ་དེ་དག་
ཁང་པ་བརྩེགས་མ་དེ་ནས་འབྱུང་ངོ༌། །བྱུང་ནས་ཁ་ཅིག་ནི་འཆག་སར་འགྲོའོ་ཁ་ཅིག་ནི་ཡིད་བཞིན་གྱི་
ནོར་བུ་རིན་པོ་ཆེའི་སྐྱེད་མོས་ཚལ་དུ་འགྲོའོ། ཁ་ཅིག་ནི་རྫིང་བུ་དག་ཏུ་འགྲོའོ། ཁ་ཅིག་ནི་ནོར་བུ་རིན་
པོ་ཆེ་པདྨ་རཱ་གའི་རིའི་ངོས་ལ་འགྲོའོ། །དོང་ནས་སྐྱིལ་མོ་ཀྲུང་བཅས། ལུས་དྲང་པོར་བསྲང་སྟེ་དྲན་པ་
མངོན་པར་བཞག་ནས་འཁོད་དོ། །རིགས་ཀྱི་བུ་བ་སྤུའི་ཁུང་བུ་དེ་ན་བྱང་ཆུབ་སེམས་དཔའ་དེ་ལྟ་བུ་
དག་གནས་སོ། །རིགས་ཀྱི་བུ་དེ་འདས་ནས་དབང་པོའི་རྒྱལ་པོ་ཞེས་བྱ་བའི་བ་སྤུའི་ཁུང་བུ་དེ་ན་བྱུང་
ཆུབ་སེམས་དཔའ་ཕྱིར་མི་ལྡོག་པ་བརྒྱ་ཕྲག་སྟོང་དུ་མ་གནས་ཏེ། དབང་པོའི་རྒྱལ་པོའི་བ་སྤུའི་ཁུང་བུ་
དེ་ན་ལྷའི་གསེར་གྱི་རི་བརྒྱད་ཁྲི་ཡོད་དོ། །རི་དེ་དག་གི་དབུས་ན་ནོར་བུ་རིན་པོ་ཆེ་མེ་ཏོག་པདྨ་ལྟར་
སྣང་བ་ཞེས་བྱ་བ་ཞིག་ཡོད་དེ། གང་གི་ཚེ་ན་བྱུང་ཆུབ་སེམས་དཔའ་དེ་དག་སེམས་པར་གྱུར་པ་དེའི་ཚེ་
དེ་དག་གི་བསམ་པ་གྲུབ་པར་འགྱུར་རོ། །དེ་ལྟར་བྱང་ཆུབ་སེམས་དཔའ་དེ་དག་རིའི་རྒྱལ་པོ་དེ་ལ་
གནས་ཤིང་ཟས་དང་སྐོམ་གྱི་དྲན་པ་མི་སྒོམ་མོ། །དེ་དག་འཁོར་བའི་སྡུག་བསྔལ་གྱིས་གཟིར་བར་ཡང་
བ 188-



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
འགྱུར་རོ། །དེ་དག་འཁོར་བའི་སྡུག་བསྔལ་གྱིས་གོས་པར་ཡང་མི་འགྱུར་རོ། །དུས་ཐམས་ཅད་དུ་མྱ་
ངན་ལས་འདས་པ་ལ་སེམས་ཤིང་གནས་ཀྱི། དེ་དག་གི་ལུས་ལ་གཞན་སེམས་པ་མེད་དོ། །རིགས་ཀྱི་
བུ་དེ་འདས་ནས་སྨན་ཆེན་པོ་ཞེས་བྱ་བའི་བ་སྤུའི་ཁུང་བུ་དེ་ན་
(༡༡༤ན)བྱང་ཆུབ་སེམས་དཔའ་སེམས་
ཐོག་མ་བསྐྱེད་པ་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་གནས་སོ། །རིགས་ཀྱི་བུ་བ་སྤུའི་ཁུང་བུ་དེ་ན་རི་དགུ་
ཁྲི་ཡོད་དེ། ལ་ལ་ནི་རྡོ་རྗེའི་རི། ལ་ལ་ནི་དངུལ་གྱིའོ། །ལ་ལ་ནི་གསེར་གྱིའོ། །ལ་ལ་ནི་ནོར་བུ་རིན་པོ་
ཆེ་ཨིནྡྲ་ནཱི་ལའིའོ། །ལ་ལ་ནི་པདྨ་རཱ་གའིའོ། །ལ་ལ་ནི་མར་ཀ་ཏའིའོ། །ལ་ལ་ནི་ཤེལ་གྱིའོ། །རིའི་རྒྱལ་
པོ་དེ་ལྟ་བུ་དག་ཡོད་དོ། །རི་རེ་རེ་ཞིང་ཡང་རྩེ་མོ་བརྒྱད་ཁྲི་ཡོད་དེ། རིན་པོ་ཆེ་སྣ་ཚོགས་ཀྱིས་བརྒྱན་པ།
ཤིན་ཏུ་མཛེས་པར་བྱས་པ་རྣམ་པ་སྣ་ཚོགས་པ་ཡིད་དུ་འོང་བ་དག་གོ །རྩེ་མོ་དེ་དག་ལ་དྲི་ཟ་དག་
གནས་ཏེ། དེ་དག་དུས་ཐམས་ཅད་དུ་བ་སྤུའི་ཁུང་བུ་སིལ་སྙན་འབྱུང་བ་འཛིན་ཏོ། །གང་སེམས་ཐོག་མ་
བསྐྱེད་པའི་བྱང་ཆུབ་སེམས་དཔའ་དེ་དག་ཀྱང་སྟོང་པ་ཉིད་དང་མཚན་མ་མེད་པ་ལ་སེམས་ཏེ། ཀྱེ་མའོ་
སྡུག་བསྔལ་ལོ། །སྐྱེ་བ་དང༌། རྒ་བ་དང་། ན་བ་དང་། འཆི་བ་སྡུག་བསྔལ་ལོ། །སྡུག་ཅིང་མཛའ་བ་དང་
བྲལ་ཞིང་མི་སྡུག་ཅིང་མི་མཛའ་བ་དང་ཕྲད་པ་ནི་སྡུག་བསྔལ་ལོ། །བསྟིར་མེད་པར་སྐྱེས་པ་ནི་སྡུག་
བསྔལ་ལོ། །ཐིག་ནག་པོ་འདེབས་པར་སྐྱེས་པ་ནི་སྡུག་བསྔལ་ལོ། །སེམས་ཅན་ཡི་དྭགས་ཀྱི་གྲོང་ཁྱེར་
དུ་སྐྱེས་པ་རྣམས་ནི་སྡུག་བསྔལ་ལོ་ཞེས་དེ་ལྟ་བུའི་ལུས་ལ་སྐྱོ་བ་དག་བསམས་ནས་དེའི་ཚེ་སྐྱིལ་མོ་ཀྲུང་
བཅས་ཏེ། ལུས་དྲང་པོར་བསྲངས་ནས་དྲན་པ་མངོན་པར་བཞག་སྟེ་རི་དེ་དག་ལ་གནས་སོ། །རིགས་ཀྱི་
བུ་དེ་འདས་ནས་སྣ་ཚོགས་ཀྱི་རྒྱལ་པོ་ཞེས་བྱ་བའི་བ་སྤུའི་ཁུང་བུ་དེ་ན་རང་སངས་རྒྱས་བྱེ་བ་ཁྲག་ཁྲིག་
བརྒྱ་ཕྲག་སྟོང་དུ་མ་གནས་ཏེ་དེ་དག་ནི་འབར་བ་དང་། གདུང་བ་དང་། ཆར་འབེབས་པ་དང༌། གློག་
གཏོང་བའི་ཆོ་འཕྲུལ་དག་བྱེད་དེ། བ་སྤུའི་ཁུང་བུ་དེ་ན་རིའི་རྒྱལ་པོ་བརྒྱ་ཕྲག་སྟོང་དག་ཡོད་དོ། །རིའི་
རྒྱལ་པོ་དེ་དག་ཐམས་ཅད་ཀྱང་རིན་པོ་ཆེ་སྣ་བདུན་ལས་བྱས་པའོ། །རིའི་རྒྱལ་པོ་དེ་དག་ལ་ཤིང་དཔག་
བསམ་རྣམ་པ་སྣ་ཚོགས་པ་ཡོད་དོ། །སྡོང་པོ་ནི་མུ་ཏིག་དམར་པོ་དང༌། (༡༡༤ བ)ལོ་མ་ནི་གསེར་དང་།
དངུལ་ལས་བྱས་པའོ། །རིན་པོ་ཆེ་རྣམ་པ་དུ་མ་དང་རྒྱན་རྣམ་པ་སྣ་ཚོགས་པ་དག་ནི་འཕྱང་ངོ་། །ཅོད་
- 189 -



མ་ཎི་བཀའ་འབུམ།
པན་དང་། རྣ་ཆ་དང་། ཕྲེང་བའི་ཆུན་པོ་དང༌། དཔུང་རྒྱན་དང་། སེ་མོ་དང་། སེ་མོ་དོ་ཕྱེད་པ་དག་ཀྱང་
རབ་ཏུ་འཕྱང་ངོ༌། །ཡུལ་ཀ་ཤི་ཀ་ནས་བྱུང་བའི་གོས་དག་ཀྱང་རབ་ཏུ་འཕྱང་ངོ༌། །གསེར་དང་དངུལ་གྱི་
དྲིལ་བུ་དག་ཀྱང་སྒྲ་སིལ་སིལ་གྲག་སྟེ། དེ་འདྲ་བའི་རིའི་རྒྱལ་པོ་དེ་དག་ལ་རང་སངས་རྒྱས་དེ་དག་གནས་
ཏེ། མདོ་དང༌། དབྱངས་ཀྱིས་བསྙད་པ་དང་། ལུང་བསྟན་པ་དང་། ཚིགས་སུ་བཅད་པ་དང་། ཆེད་དུ་
བརྗོད་པ་དང༌། གླེང་གཞི་དང༌། རྟོགས་པ་བརྗོད་པ་དང་། དེ་ལྟ་བུ་འདས་པ་དང་། སྐྱེས་པའི་རབས་
དང་། ཤིན་ཏུ་རྒྱས་པ་དང་། ཆོས་རྨད་དུ་བྱུང་བ་དང་།
ཆོས་གཏན་ལ་དབབ་པ་བསྟན་པའི་གཏམ་རྣམ་
པ་དུ་མ་དག་ཕན་ཚུན་སྨྲ་སྟེ། དེའི་ཚེ་སྒྲིབ་པ་ཐམས་ཅད་རྣམ་པར་སེལ་བ་བ་སྤུའི་ཁུང་བུ་དེ་འདས་
ནས་ཐམས་ཅད་ཀྱི་ཐ་མ་ན་བ་སྤུའི་ཁུང་བུ་རྒྱལ་མཚན་གྱི་རྒྱལ་པོ་ཞེས་བྱ་བ་ཞིག་ཡོད་དེ། བ་སྤུའི་ཁུང་
བུ་དེ་ན་ཡང་དཔག་ཚད་བརྒྱད་ཁྲི་བཞི་སྟོང་ཡོད་དོ། །བ་སྤུའི་ཁུང་བུ་དེ་ན་རི་བརྒྱད་ཁྲི་བཞི་སྟོང་ཡོད་དེ།
རིན་པོ་ཆེ་སྣ་ཚོགས་ཀྱིས་བརྒྱན་པ་ཡིད་དུ་འོང་བ་རྣམ་པ་སྣ་ཚོགས་པའོ། །རིའི་རྒྱལ་པོ་དེ་ལ་ཤིང་
དཔག་བསམ་བརྒྱ་ཕྲག་སྟོང་དུ་མ་ཡོད་དོ། །ཙན་དན་གྱི་ཤིང་བརྒྱ་ཕྲག་སྟོང་དུ་མ་ཡོད་དོ། །བྱི་རུའི་ཤིང་
བརྒྱ་ཕྲག་སྟོང་དུ་མ་དག་ཡོད་དོ། །བ་སྤུའི་ཁུང་བུ་དེ་ནས་རྡོ་རྗེ་ལས་བྱས་པའོ། །བ་སྤུའི་ཁུང་བུ་དེ་ན་
གསེར་དང་རིན་པོ་ཆེ་ལས་བྱས་པའི་ཁང་པ་བརྩེགས་མ་དགུ་ཁྲི་དགུ་སྟོང་ཡོད་དེ། མུ་ཏིག་དང་དར་གྱི་
ལྡ་ལྡི་ནི་བྲེས། མུ་ཏིག་གི་སེ་མ་དོ་ནི་དཔྱངས། དྲིལ་བུའི་ཕྲེང་བ་ནི་དཔྱངས། ཟླ་བ་བཞིན་དུ་བཟང་བའི་
རིན་པོ་ཆེས་ནི་སྣང་བར་བྱས་ཏེ། ཁང་པ་བརྩེགས་མ་དེ་ན་གསེར་གྱི་སྐས་རིན་པོ་ཆེས་ཡོངས་སུ་སྤྱས་པ་
རྣམ་པ་སྣ་ཚོགས་པ་དགའ་བར་བྱེད་པ་དག་ཀྱང་ཡོད་དོ། ཁང་པ་བརྩེགས་མ་དེ་དག་ན་དེ་བཞིན་
གཤེགས་པའི་ (༡༡༥ན)སྐུ་འཛམ་བུའི་གླིང་དུ་མངོན་པར་ཕྱོགས་ཤིང་ཆོས་འཆད་པ་ཡང་བཞུགས་ཏེ།
འདི་ལྟ་སྟེ། ཕ་རོལ་ཏུ་ཕྱིན་པ་དྲུག་བསྟན་པ་སྟོན་པར་མཛད་དེ། འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པ་
བསྟན་པ་སྟོན་པར་མཛད། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྟན་པ་སྟོན་པར་མཛད། བཟོད་པའི་ཕ་
རོལ་ཏུ་ཕྱིན་པ་བསྟན་པ་སྟོན་པར་མཛད། བརྩོན་འགྲུས་ཀྱི་ཕ་རོལ་ཏུ་ཕྱིན་པ་བསྟན་པ་སྟོན་པར་མཛད།
བསམ་གཏན་གྱི་ཕ་རོལ་ཏུ་ཕྱིན་པ་བསྟན་པ་སྟོན་པར་མཛད། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་
- 190 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
དང་། མི་མ་ཡིན་
སྟོན་པར་མཛད་དེ། དེ་ལྟར་དེ་དག་འཛམ་བུའི་གླིང་ན་གནས་པའི་མི་རྣམས་ལ་ཆོས་རྣམ་པ་སྣ་ཚོགས་
དག་དུས་དུས་སུ་འཆད་དོ། །དེ་ལྟར་རིགས་ཀྱི་བུ་དེ་དག་གིས་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོའི་བ་སྤུའི་ཁུང་བུ་དེ་དག་ཛེ་ཏའི་ཚལ་གྱི་གཙུག་ལག་ཁང་དུ་ཕྱིན་
པའི་ལྷ་དང་། ཀླུ་དང་། གནོད་སྦྱིན་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང༌། མི་
ན་པ་དང་། དབང་ཕྱུག་ཆེན་པོ་དང་། མཐུ་བོ་ཆེ་ལ་སོགས་ཏེ་ལྷའི་བུ་ཚོགས་པ་དག་དང་།
བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་མ་དག་གིས་མཐོང་ངོ༌། །དེ་ནས་བཅོམ་ལྡན་
འདས་ལ་སྒྲིབ་པ
་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བ་སྤུའི་
ཁུང་བུ་གཞན་དག་མཆིས་སམ་མ་མཆིས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་
འདས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་རྐང་པ་གཡས་
པའི་མཐེ་བོ་དེ་ལས་མཚོ་ཆེན་པོ་བཞི་འབྱུང་སྟེ་གཏིང་དཔོག་མི་ནུས་སོ། །གང་གི་ཚེ་ན་རྐང་པ་གཡས་
པའི་མཐེ་བོ་ལས་ཆུ་བྱུང་བ་དེའི་ཚེ་རྟ་རྒོད་མའི་གདོང་ལྟ་བུར་འབབ་སྟེ། དེའི་ཚེ་ཐལ་བའི་ཕུང་པོར་
འགྲོའོ། །རིགས་ཀྱི་བུ་དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོའི་བྱིན་གྱི་རླབས་ནི་དེ་འདྲའོ། །དེ་(༡༡༥བ)ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་
སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བ་སྤུའི་ཁུང་བུ་དེ་ཡང་མ་མཆིས་པ་ལགས་སམ། །
བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་ཡང་མེད་པ་ཡིན་ནོ། །དེ་ནས་བཅོམ་ལྡན་འདས་
ལ་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་
དཔའ་སྤྱན་རས་གཟིགས་ཀྱི་དབང་པོ་མཆིའམ། བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་ཛེ་ཏའི་ཚལ་གྱི་གཙུག་ལག་ཁང་
འདི་ཉིད་དུ་ང་ལ་བལྟ་བ་དང་། ཕྱག་བྱ་བ་དང་། བསྙེན་བཀུར་བྱ་བ་དང་། དབང་ཕྱུག་ཆེན་པོ་རྒྱུ་དང་
བཅས་ཏེ་ལུང་བསྟན་པའི་ཕྱིར་འོང་ངོ༌། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་
པ་སྤྱན་རས་གཟིགས་ཀྱི་དབང་པོས་འོད་ཟེར་སྔོན་པོ་དང༌། སེར་པོ་དང་། དམར་པོ་དང་། དཀར་པོ་
- 191 -



མ་ཎི་བཀའ་འབུམ།
དང་། ཤེལ་གྱི་ཁ་དོག་དང་། དངུལ་གྱི་ཁ་དོག་བཏང་ནས་ཁ་དོག་དེ་དག་ཛེ་ཏའི་ཚལ་གྱི་གཙུག་ལག་
ཁང་དུ་སོང་ངོ༌། །སོང་ནས་བཅོམ་ལྡན་འདས་ལ་ལན་གསུམ་བསྐོར་ཏེ། བསིར་མེད་པའི་སེམས་ཅན་
དམྱལ་བ་ཆེན་པོར་སོང་ངོ༌། །སོང་ནས་བསྟེར་མེད་པའི་སེམས་ཅན་དམྱལ་བ་ཆེན་པོ་བསིལ་བར་གྱུར་
ཏོ། །དེའི་ཚེ་ཛེ་ཏའི་ཚལ་གྱི་གཙུག་ལག་ཁང་དུ་ལྟས་བཟང་པོ་བྱུང་བར་གྱུར་པ་ཛེ་ཏའི་ཚལ་གྱི་གཙུག་
ལག་ཁང་དེ་ལྷའི་གསེར་རིན་པོ་ཆེར་སྣང་བར་གྱུར་ཏེ། ཛེ་ཏའི་ཚལ་གྱི་གཙུག་ལག་ཁང་དེ་ལྟར་སྣང་
ངོ༌། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་བདེ་བ་ཅན་
གྱི་འཇིག་རྟེན་གྱི་ཁམས་ནས་བྱུང་སྟེ། ཛེ་ཏའི་ཚལ་གྱི་གཙུག་ལག་ཁང་ག་ལ་བ་དེ་ལོགས་སུ་སོང་ནས་
རིམ་གྱིས་ཛེ་ཏའི་ཚལ་གྱི་གཙུག་ལག་ཁང་ག་ལ་བ་དེར་ཕྱིན་ཏོ། །དེ་ནས་ཛེ་ཏའི་ཚལ་གྱི་གཙུག་ལག་ཁང་
དུ་སོང་བ་དང་། དེའི་ཚེ་བཅོམ་ལྡན་འདས་ཀྱིས་བྱ་ཀ་ལ་པིང་ཀའི་དབྱངས་ཀྱིས་བཀའ་སྩལ་པ། རིགས་
ཀྱི་བུ་ཁྱོད་ངལ་ལམ། ཁྱོད་ཉོན་མོངས་སམ། ཁྱོད་ཀྱིས་སེམས་ཅན་ཡོངས་སུ་སྨིན་པར་བྱས་སམ། དེ་
ནས་བཅོམ་ལྡན་(༡༡༦ན)འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་ཇི་ལྟར་བཀའ་སྩལ་པ་བཞིན་ཏེ། བདག་
གིས་དེ་ལྟ་བུའི་ལས་ཀྱིས་བསྒྲུབས་སོ། །དེ་ནས་བཅོམ་ལྡན་འདས་ཀྱིས་རིགས་ཀྱི་བུ་གང་ཁྱོད་ཀྱིས་དེ་
འདྲ་བའི་ལས་ཀྱིས་བསྒྲུབས་པ་ལེགས་སོ་ལེགས་སོ་ཞེས་བྱ་བ་བྱིན་ནོ། །དེ་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་བཅོམ་ལྡན་འདས་ལ་མེ་ཏོག་པདྨ་ཕུལ་ནས།
བཅོམ་ལྡན་འདས་ལ་དེ་བཞིན་གཤེགས་པ་སྣང་བ་མ
བ་མཐའ་ཡས་པས་མེ་ཏོག་པདྨ་འདི་དག་གསོལ་ཏེ་
བསྙུང་བ་མ་མཆིས་སམ། འོ་བརྒྱལ་བ་མ་མཆིས་སམ། བཞེངས་པ་ཡང་ངམ། བདེ་བ་ལ་རེག་པར་
གནས་སམ་ཞེས་ཀྱང་གསུང་ངོ་ཞེས་སྨྲས་ནས། བཅོམ་ལྡན་འདས་ཀྱིས་བཞེས་ཏེ་གཡོན་ཕྱོགས་སུ་
བཞག་གོ །དེ་ནས་ལྷའི་བུ་དབང་ཕྱུག་ཆེན་པོ་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་
ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་
གིས་ལུང་སྟོན་པའི་བཤད་པ་ཐོབ་པར་མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། སོང་
- 192 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ཞིག་དང་ཁྱོད་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་ལུང་
སྟོན་པར་འགྱུར་རོ། །དེ་ནས་ལྷའི་བུ་དབང་ཕྱུག་ཆེན་པོ་སོང་སྟེ། བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོའི་རྐང་པ་ལ་ཕྱག་འཚལ་ནས་སྤྱན་རས་གཟིགས་ཀྱི་དབང་ཕྱུག་
ཆེན་པོ་ཆོས་འཛིན་པ། པདྨའི་ཞལ། པདྨ་ལ་དགྱེས་པ། ཕྱག་ན་མེ་ཏོག་པདྨ་བཟང་པ་མངའ་བ། པདྨའི་
དཔལ་དང་ལྡན་པ། ཡོངས་སུ་བསྐོར་བ། འགྲོ་བ་དབུགས་འབྱིན་པར་མཛད་པ། སའི་སྤྱན་མཆོག་
མཛད་པ། སིམ་པར་མཛད་པ་ལ་ཕྱག་འཚལ་ལོ་ཞེས་ལྷའི་བུ་དབང་ཕྱུག་ཆེན་པོས་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་དེ་ལྟར་བསྟོད་ནས་ཁ་རོག་སྟེ་འདུག་པ་
དང་། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོས་དབང་ཕྱུག་
ཆེན་པོ་དེ་ལ་(༡༡༦བ)འདི་སྐད་ཅེས་སྨྲས་སོ། །རིགས་ཀྱི་བུ་ཁྱོད་ཅིའི་ཕྱིར་ཁ་རོག་སྟེ་འདུག །དེ་ནས་
ལྷའི་བུ་དབང་ཕྱུག་ཆེན་པོས་འདི་སྐད་ཅེས་སྨྲས་སོ། །བདག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ལུང་བསྟན་པ་སྩལ་དུ་གསོལ། དེ་ནས་སྤྱན་རས་གཟིགས་ཀྱིས་གསུངས་པ། རིགས་ཀྱི་བུ་
ཁྱོད་འཇིག་རྟེན་གྱི་ཁམས་བྱེ་བ་ཞེས་བྱ་བར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས། རིག་པ་དང་རྐང་པར་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་
མེད་པ་སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་
དབང་ཕྱུག་ཅེ
་ཅེས་བྱ་བར་འགྱུར་རོ། །དེ་ནས་ལྷ་མོ་ཨུ་མ་སོང་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོའི་རྐང་པ་ལ་མགོ་བོས་ཕྱག་འཚལ་ནས། བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་བསྟོད་པར་རྩོམ་པ། བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཆེན་པོ་སྲོག་སྦྱིན་པར་མཛད་པ། སའི་སྤྱན་མཆོག་
མཛད་པ། པདྨ་བཟང་པོ་ཕྱག་ན་མངའ་བ། པདྨའི་དཔལ་དང་ལྡན་པ། ཡོངས་སུ་བསྐོར་བ། མྱ་ངན་
ལས་འདའ་བའི་ས་སྟོན་པ། ལེགས་པར་དགོངས་པར་མཛད་པ། ཆོས་འཛིན་པ་ལ་ཕྱག་འཚལ་ལོ་ཞེས་
དེ་ལྟར་ལྷ་མོ་ཨུ་མས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ལ་
པ 193-



མ་ཎི་བཀའ་འབུམ།
བསྟོད་དེ་གསོལ་པ། བུད་མེད་ཀྱི་ལུས་སྨད་པ་ལས་བདག་ཡོངས་སུ་ཐར་བར་མཛད་དུ་གསོལ། མངལ་
ན་གནས་ཤིང་ཤ་མ་གང་བའི་སྡུག་བསྔལ་བ་དང་རྟག་ཏུ་འཛིན་པ་ལས་བདག་ཡོངས་སུ་ཐར་བར་
མཛད་དུ་གསོལ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོས་དེ་ལ་འདི་སྐད་ཅེས་སྨྲས་སོ། །སྲིང་མོ་ཁྱོད་འཇིག་རྟེན་གྱི་ཁམས་གངས་ཀྱི་རིའི་གཡས་ཕྱོགས་ཀྱི
ངོས་སུ་ཨུ་མའི་དབང་ཕྱུག་ཅེས་བྱ་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས། རིག་པ་དང་རྐང་པར་ལྡན་པ། བདེ་བར་གཤེགས་པ། འཇིག་རྟེན་(༡༡༧ན)མཁྱེན་པ། བླ་
ན་མེད་པ་སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས
འཇིག་རྟེན་དུ་འབྱུང་བར་འགྱུར་རོ། །དེ་ནས་ལྷ་མོ་ཨུ་མས་ལུང་བསྟན་པ་ཐོབ་བོ། །ལྟོས་ཤིག་སྒྲིབ་
པ་ཐམས་ཅད་རྣམ་པར་སེལ་བ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོས་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏེ།
དབང་ཕྱུག་ཆེན་པོའི་ལེའུ་འདི་ཡང་བཤད་དོ། །དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་
པར་སེལ་བས་འདི་སྐད་ཅེས་གསོལ་ཏོ། །བཅོམ་ལྡན་འདས་སྤྱན་རས་གཟིགས་ཀྱི་དབང་པོ་མཆིས་ཏེ།
ལོང་བ་དག་གིས་ནི་མིག་ཐོབ་བོ། །དེ་རིང་བདག་ནི་ཚེའི་འབྲས་བུ་མཆིས་པར་གྱུར་ཏོ། །བདག་དེ་རིང་
ནི་བསམ་པ་བཞིན་དུ་གྲུབ་བོ། །བདག་དེ་རིང་ནི་བསམ་པ་ཡོངས་སུ་རྫོགས་སོ། །བདག་དེ་རིང་ནི་བྱང་
ཆུབ་ཀྱི་ལམ་ལ་བར་ཆད་མ་མཆིས་པར་གྱུར་ཏོ། །ལེགས་པར་དགོངས་པ་ཆོས་ཀྱི་སྐུ་མྱ་ངན་ལས་འདས་
པ་སྟོན་ཏོ། །དེ་ནས་བཅོམ་ལྡན་འདས་ལ་ཡང་སྒྲིབ་པ་ཐམས་ཅད་རྣམ་པར་སེལ་བས་འདི་སྐད་ཅེས་
གསོལ་ཏོ། །བཅོམ་ལྡན་འདས་དེ་རིང་བདག་ལ་སྤྱན་རས་གཟིགས་ཀྱི་དབང་པོའི་ཡོན་ཏན་གྱི་བྱེ་བྲག་
བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། སྒྲིབ་པ་ཐམས་ཅད་རྣམ་པར་སེལ་བ་འདི་ལྟ་
སྟེ། དཔེར་ན་ རིའི་རྒྱལ་པོ་ཁོར་ཡུག་དང་། ཁོར་ཡུག་ཆེན་པོ་དང་། རིའི་རྒྱལ་པོ་མུ་ཙི་ལིན་ད་དང༌།
རིའི་རྒྱལ་པོ་ནག་པོ་དང་། ནག་པོ་ཆེན་པོ་དང་། རིའི་རྒྱལ་པོ་གསུས་ཤོལ་དང་། རིའི་རྒྱལ་པོ་མི་སྟོན་པ་
དང་། རིའི་རྒྱལ་པོ་། མས་ཅད་དུ་གཏོགས་པ་དང་། རིའི་རྒྱལ་པོ་འབར་བའི་ཁ་དང་། རིའི་རྒྱལ་པོ་རྩེ་
- 194 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
མོ་བརྒྱ་པ་དང་། རིའི་རྒྱལ་པོ་ཁང་པ་དང་། རིའི་རྒྱལ་པོ་ནོར་བུ་རིན་པོ་ཆེ་ཆེན་པོ་དང༌། རིའི་རྒྱལ་པོ་
སྟོན་པ་དང༌། རིའི་རྒྱལ་པོ་དུས་མ་ཡིན་པར་སྟོན་པ་དང་། རིའི་རྒྱལ་པོ་དེ་དག་སྲང་གཅིག་ལ་བཏབ་ན།
རིགས་ཀྱི་བུ་ངས་རིའི་རྒྱལ་པོ་དེ་དག་སྲང་འདི་སྙེད་ཅིག་གོ་ཞེས་སམ། སྲང་བརྒྱའོ་ཞེས་སམ། སྲང་སྟོང་
ངོ་ཞེས་སམ། བྱེ་བ་ཁྲག་ཁྲིག་བརྒྱ་(༡༡༧བ)ཕྲག་སྟོང་ཞེས་སམ། གྲངས་སུ་ཡང་། ཆར་ཡང་། བགྲང་
བར་ཡང་ནུས་ཀྱི། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་བསོད་
ནམས་ཀྱི་ཕུང་པོ་ནི་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ། དཔེར་ན་རྡུལ་ཕྲ་རབ་ཀྱི་ཚད་ནི་ངས་
བགྲང་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་
ནམས་ཀྱི་ཚོགས་ནི་ངས་བགྲང་བར་མི་ནུས་སོ། །རིགས་ཀྱི་བུ་འདི་ལྟ་སྟེ། དཔེར་ན་རྒྱ་མཚོ་མཆིང་རྣམ་
ཆེན་པོ་ནི་ངས་ཐིགས་པ་རེ་རེ་ནས་བགྲང་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོའི་བསོད་ནམས་ ཀྱི་ཚོགས་ནི་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ།
དཔེར་ན་ཤིང་ཤིར་ཥའི་ཚལ་ནི་ངས་འདབ་མ་རེ་རེ་ནས་བགྲང་ནུས་ཀྱི། བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོའི་བསོད་ནམས་ཀྱི་ཚོགས་ནི་བགྲང་བར་མི་ནུས་སོ། །སྒྲིབ་
པ་ཐམས་ཅད་རྣམ་པར་སེལ་བ་འདི་ལྟ་སྟེ། དཔེར་ན་རི་རབ་རིའི་རྒྱལ་པོ་ནི་གྲོ་གའི་ཕུང་པོར་གྱུར། རྒྱ་
མཚོ་མཆིང་རྣམ་ཆེན་པོ་ནི་སྣག་ཚར་གྱུར། གླིང་ཆེན་པོ་བཞི་ན་གནས་པའི་སྐྱེས་པ་དང་། བུད་མེད་དང་།
ཁྱེའུ་དང༌། བུ་མོ་དེ་དག་ཐམས་ཅད་ནི་ཡི་གེ་པར་གྱུར་ཏེ། རིའི་རྒྱལ་པོ་མཐའ་ཡས་མུ་མེད་པ་ཡི་གེར
བྲིས་ཀྱང་ཡི་གེ་འབྲུམ་བུ་རེ་རེ་ནས་བགྲང་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་ཀྱི་དབང་པོའི་བསོད་ནམས་ཀྱི་ཚོགས་ནི་བགྲང་མི་ནུས་སོ། །རིགས་ཀྱི་བུ་འདི་ལྟ་སྟེ།
དཔེར་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གངྒཱའི་ཀླུང་གི་བྱེ་
མ་ཕྲག་བཅུ་གཉིས་དང་མཉམ་པའི་ན་བཟའ་དང་། བཤོས་དང་། མལ་སྟན་དང་། ན་བའི་རྐྱེན་གྱི་སྨན་
གྱི་ཡོ་བྱད་ཐམས་ཅད་ཀྱིས་དེ་བཞིན་གཤེགས་པ་དེ་དག་ལ་བསྙེན་བཀུར་བྱས་ན། དེ་བཞིན་གཤེགས་
པ་དེ་དག་ལ་བསྙེན་བཀུར་བྱས་པའི་བསོད་ནམས་ཀྱི་ཕུང་པོ་དེ་ནི་རིགས་ཀྱི་བུ་བྱང་ཆུབ་སེམས་དཔའ་
- 195 -



མ་ཎི་བཀའ་འབུམ།
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་སྒྲའི་ཉག་(༡༡༨ན)མ་གཅིག་གི་རྩེ་མོ་ལ་གནས་
པའི་བསོད་ནམས་དང་མཉམ་མོ། །སྒྲིབ་པ་ཐ
པ་ཐམས་ཅད་རྣམ་པར་སེལ་བ་འདི་ལྟ་སྟེ། བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རིས་གཟིགས་ཀྱི་དབང་པོ་ནི་ཏིང་ངེ་འཛིན་བརྒྱ་ཕྲག་དུ་མ་དང་ལྡན་ཏེ།
འདི་ལྟ་སྟེ། རབ་ཏུ་འཇོམས་ཞེས་བྱ་བའི་ཏིང་ངེ་འཛིན་དང་། རྒྱན་པར་བྱེད་ཅེས་བྱ་བའི་ཏིང་ངེ་འཛིན་
དང༌། རྒྱན་པར་མི་བྱེད་ཅེས་བྱ་བའི་ཏིང་ངེ་འཛིན་དང་། གློག་གི་སྤྱན་ཞེས་བྱ་བའི་ཏིང་ངེ་འཛིན་དང་།
བཟོད་པར་བྱེད་ཅེས་བྱ་བའི་ཏིང་ངེ་འཛིན་དང་། གཟི་ཅན་ཆེན་པོ་ཞེས་བྱ་བའི་ཏིང་ངེ་འཛིན་དང་། རྣམ་
པར་བྱེད་ཅེས་བྱ་བའི་ཏིང་ངེ་འཛིན་དང་། རྡོ་རྗེའི་ཕྲེང་བ་ཞེས་བྱ་བའི་ཏིང་ངེ་འཛིན་དང་། དམ་པ་སྦྱིན་
བྱེད་ཅེས་བྱ་བའི་ཏིང་ངེ་འཛིན་དང་། མཐུ་བརྒྱ་པ་ཞེས་བྱ་བའི་ཏིང་ངེ་འཛིན་དང་། བཀོད་པ་མཐའ་ཡས་
པ་ཞེས་བྱ་བའི་ཏིང་ངེ་འཛིན་དང་། སྤོབས་པའི་ཕུང་པོ་ཞེས་བྱ་བའི་ཏིང་ངེ་འཛིན་དང་། རྒྱལ་པོའི་དབང་པོ་
ཞེས་བྱ་བའི་ཏིང་ངེ་འཛིན་དང་། རྣམ་པ་མང་པོ་ཞེས་བྱ་བའི་ཏིང་ངེ་འཛིན་དང་། རྡོ་རྗེའི་སྒོ་ཞེས་བྱ་བའི་
ཏིང་ངེ་འཛིན་དང༌། རྟག་ཏུ་དམ་པ་སྦྱིན་བྱེད་ཅེས་བྱ་བའི་ཏིང་ངེ་འཛིན་དང་། དབང་པོ་ཡོངས་སུ་ཐར་
བྱེད་ཅེས་བྱ་བའི་ཏིང་ངེ་འཛིན་དང་། ཞེ་སྡང་ཡོངས་སུ་ཐར་བྱེད་ཅེས་བྱ་བའི་ཏིང་ངེ་འཛིན་དང་། དབང་
པོ་དམ་པའི་མིག་ཅེས་བྱ་བའི་ཏིང་ངེ་འཛིན་དང་། ཉིན་བྱེད་དམ་པའི་མིག་ཅེས་བྱ་བའི་ཏིང་ངེ་འཛིན་
དང་། ཆོས་ལ་མངོན་པ་ཞེས་བྱ་བའི་ཏིང་ངེ་འཛིན་དང་། རྡོ་རྗེའི་མངལ་ཞེས་བྱ་བའི་ཏིང་ངེ་འཛིན་དང་།
ཤིན་ཏུ་སྟོན་པ་ཞེས་བྱ་བའི་ཏིང་ངེ་འཛིན་དང་། མྱ་ངན་འདའ་བྱེད་ཅེས་བྱ་བའི་ཏིང་ངེ་འཛིན་དང་། འོད་
ཟེར་མཐའ་ཡས་སྒྲུབ་ཅེས་བྱ་བའི་ཏིང་ངེ་འཛིན་དང་། རྣལ་འབྱོར་ཅེས་བྱ་བའི་ཏིང་ངེ་འཛིན་དང་།
འཐོར་བ་ཞེས་བྱ་བའི་ཏིང་ངེ་འཛིན་དང་། འཛམ་བུའི་གླིང་གི་དམ་པའི་མིག་ཅེས་བྱ་བའི་ཏིང་ངེ་འཛིན་
དང༌། སངས་རྒྱས་ཀྱི་ཞིང་གི་དམ་པའི་མིག་ཅེས་བྱ་བའི་ཏིང་ངེ་འཛིན་དང༌། བྱ་བ་བྱས་པ་ལ་མངོན་པ་
ཞེས་བྱ་བའི་ཏིང་ངེ་འཛིན་དང་། སྐྱེ་དགུའི་གནས་ཞེས་བྱ་བའི་ཏིང་ངེ་ འཛིན་ (༡༡༨བ)དང་། མི་ཟད་
པར་བྱེད་ཅེས་བྱ་བའི་ཏིང་ངེ་འཛིན་དང་། བསྟིར་མེད་སྐེམས་ཞེས་བྱ་བའི་ཏིང་ངེ་འཛིན་དང་། རྒྱ་མཚོ་
ལྟར་ཟབ་པ་ཞེས་བྱ་བའི་ཏིང་ངེ་འཛིན་དང་། འཁོར་བརྒྱ་པ་ཞེས་བྱ་བའི་ཏིང་ངེ་འཛིན་དང་། རིགས་ཀྱི་
- 196 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནི་ཏིང་ངེ་འཛིན་དེ་དག་
དང་ལྡན་ནོ། །སྒྲིབ་པ་ཐམས་ཅད་རྣམ་པར་སེལ་བ་འདི་ལྟ་སྟེ། ལོག་པར་དད་སེལ་ཅེས་བྱ་བའི་དེ་
བཞིན་གཤེགས་པ་རིག་པ་དང་རྐང་པར་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་
བུ་འདུལ་བའི་ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་
འཇིག་རྟེན་དུ་བྱུང་བ་དེའི་ཚེ་དེའི་དུས་ན་ང་བྱང་ཆུབ་སེམས་དཔར་གྱུར་ཏེ། དེའི་ཚེ་དེ་བཞིན་གཤེགས
པ་དེའི་སྤྱན་སྔར་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་ཡོན་
ཏན་བརྗོད་པ་དེ་ལྟ་བུ་ངས་ཐོས་སོ། །བྱང་ཆུབ་སེམས་དཔའ་ཀུན་ཏུ་བཟང་པོ་ལ་སོགས་པ་དང་འདི་
འདྲ་བར་ཏིང་ངེ་འཛིན་གྱིས་འགྱེས་པ་ཡང་ངས་མཐོང་ངོ་། །གང་གི་ཚེ་ན་ཀུན་ཏུ་བཟང་པོ་རྡོ་རྗེ་གྱེན་དུ་
འཕགས་པའི་ཏིང་ངེ་འཛིན་ལ་ཞུགས་པ་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་ཀྱི་དབང་པོ་འཐོར་བ་ཞེས་བྱ་བའི་ཏིང་ངེ་འཛིན་ལ་ཞུགས་སོ། །གང་གི་ཚེ་ན་བྱང་ཆུབ་སེམས་
དཔའ་སེམས་དཔའ་ཆེན་པོ་ཀུན་ཏུ་བཟང་པོ་ཟླ་བ་དམ་པའི་མིག་ཅེས་བྱ་བའི་ཏིང་ངེ་འཛིན་ལ་ཞུགས་
པ་དེའི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཉི་མ་དམ་པའི་
མིག་ཅེས་བྱ་བའི་ཏིང་ངེ་འཛིན་ལ་ཞུགས་སོ། །གང་གི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་
ཀུན་ཏུ་བཟང་པོ་བྱུགས་པ་ཞེས་བྱ་བའི་ཏིང་ངེ་འཛིན་ལ་ཞུགས་པ་དེའི་ཚེ་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོ་ནམ་མཁའ་མཛོད་ཅེས་བྱ་པའི་ཏིང་ངེ་འཛིན་ལ་ཞུགས་
སོ། །གང་གི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དབང་པོ་རྣམ་པར་བྱེད་
ཅེས་བྱ་བའི་ཏིང་ངེ་འཛིན་ལ་ཞུགས་པ་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་(༡༡༩ན)
རས་གཟིགས་ཀྱི་དབང་པོ་རྡོ་རྗེའི་ལྕགས་ཀྱུ་ཞེས་བྱ་བའི་ཏིང་ངེ་འཛིན་ལ་ཞུགས་སོ། །གང་གི་ཚེ་ན་བྱང་
ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དབང་པོའི་འགྲོས་ཞེས་བྱ་བའི་ཏིང་ངེ་འཛིན་
ལ་ཞུགས་པ་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་རྒྱ་
མཚོ་ལྟར་ཟབ་ཅེས་བྱ་བའི་ཏིང་ངེ་འཛིན་ལ་ཞུགས་སོ། །གང་གི་ཚེ་ན་བྱང་ཆུབ་སེམས་དཔའ་སེམས་
- 197 -



མ་ཎི་བཀའ་འབུམ།
དཔའ་ཆེན་པོ་ཀུན་ཏུ་བཟང་པོ་སེང་གེ་གླལ་ཞེས་བྱ་བའི་ཏིང་ངེ་འཛིན་ལ་ཞུགས་པ་དེའི་ཚེ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་སེང་གེ་རྣམ་པར་རོལ་ཅེས་བྱ་བའི་
ཏིང་ངེ་འཛིན་ལ་ཞུགས་སོ། །གང་གི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་
དམ་པ་སྦྱིན་པར་བྱེད་ཅེས་བྱ་བའི་ཏིང་ངེ་འཛིན་ལ་ཞུགས་པ་དེའི་ཚེ་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་ཀྱི་དབང་པོ་བསྟིར་མེད་པ་སྐེམས་ཞེས་བྱ་བའི་ཏིང་ངེ་འཛིན་ལ་ཞུགས་
སོ། །གང་གི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་བ་སྤུའི་ཁུང་བུ་ཐམས་
ཅད་འབྱེད་པར་བྱེད་པ་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོ་ཡང་བ་སྤུའི་ཁུང་བུ་ཐམས་ཅད་འབྱེད་པར་བྱེད་ནས་དེའི་ཚེ་བྱང་ཆུབ་སེམས་དཔའ་སེམས་དཔའ་
ཆེན་པོ་ཀུན་ཏུ་བཟང་པོས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་
ལ་སྤྱན་རས་གཟིགས་ཀྱི་དབང་པོ་ཁྱོད་ཀྱི་སྤོབས་པ་དེ་འདྲ་བ་ལེགས་སོ་ལེགས་སོ་ཞེས་སྨྲས་སོ། །དེ་
ནས་དེ་བཞིན་གཤེགས་པ་ལོག་པར་དད་སེལ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་
བཟང་པོ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་ཀྱི་དབང་པོའི་སྤོབས་པ་ཆུང་ཟད་ཅིག་མཐོང་དུ་ཟད་དེ། བྱངཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་སྤོབས་པ་ཅི་འདྲ་བ་དེ་ལྟ་བུ་ནི་དེ་བཞིན་
གཤེགས་པ་དག་ལ་ཡང་མི་མངའོ་ཞེས་ངས་ལོག་པར་དད་སེལ་ལས་དེ་སྐད་ཐོས་སོ། །དེ་ནས་བཅོམ་
ལྡན་འདས་ལ་སྒྲིབ་པ་ཐམས་ཅད་རྣམ་པར་(༡༡༩བ)སེལ་བས་འདི་སྐད་ཅེས་གསོལ་ཏོ། །བཅོམ་ལྡན་
འདས་ཐེག་པ་ཆེན་པོའི་མདོའི་རྒྱལ་པོ་ཟ་མ་ཏོག་བཀོད་པ་བཤད་དུ་གསོལ། དེའི་སླད་དུ་བདག་ཅག་
ཆོས་ཀྱི་རོས་ངོམས་ཤིང་དགའ་བར་བགྱིད་དོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་
གང་དག་ཐེག་པ་ཆེན་པོའི་མདོའི་རྒྱལ་པོ་ཟ་མ་ཏོག་བཀོད་པའི་མིང་ཐོས་པ་དེ་དག་ལ་སྔོན་གྱི་ལས་ཀྱི་
སྒྲིབ་པ་མེད་དོ། །གང་དག་ཕ་རོལ་གྱི་བུད་མེད་ལ་ཆགས་ཤིང་ཞེན་པའི་ལས་ལ་བརྩོན་པ་དང་། གང་ལ་
དང་མ་གསོད་པ་དང་། དགྲ་བཅོམ་པ་གསོད་པ་དང་། མཆོད་རྟེན་འཛོམས་པ་དག་དེ་བཞིན་གཤེགས་པ་
• 198



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
ལ་ངན་སེམས་ཀྱིས་ཁྲག་འབྱིན་པ་དང་། དེ་ལྟ་བུའི་སྡིག་པ་ལ་དགའ་བ་དག་ལ་ཡང་ཐེག་པ་ཆེན་པོའི་
མདོའི་རྒྱལ་པོ་ཟ་མ་ཏོག་བཀོད་པས་སྡིག་པ་ལས་ཐར་བར་བྱེད་དོ། །དེ་ནས་བཅོམ་ལྡན་འདས་ལ་སྒྲིབ་
པ་ ཐམས་ཅད་རྣམ་ པར་ སེལ་བས་ འདི་ སྐད་ ཅེས་ གསོལ་ཏོ། །བཅོམ་ལྡན་ འདས་ བདག་ གིས་ ཇི་
ལྟར་ཐེག་པ་ཆེན་པོའི་མདོ་ཟ་མ་ཏོག་བཀོད་པ་སྡིག་པ་ཐམས་ཅད་ལས་ཐར་བར་བགྱིད་པ་འཚལ་བར་
བགྱི། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་རི་རབ་རིའི་རྒྱལ་པོའི་གཡས་ཕྱོགས་ཀྱི་
ངོས་ལ་ཡང་དག་པར་རྫོགས་པའི་སངས་རྒྱས་དྲུག་གིས་དྲི་མ་དང་དྲི་མ་མེད་པའི་མཐར་བརྟགས་པ་
ཡོད་དེ། ད་ལྟར་ངས་ཀྱང་བརྟགས་སོ། །གང་གོས་དཀར་པོ་སྔོན་པོར་འགྱུར་བ་དང་། གང་གོས་སྔོན་པོ་
དཀར་པོར་འགྱུར་བ་ནི། གང་གོས་དཀར་པོ་དེ་སྔོན་པོར་འགྱུར་བ་དེ་ནི་སྡིག་པའི་ཕུང་པོར་བལྟའོ། །གང་
གོས་སྔོན་པོ་དེ་དཀར་པོར་འགྱུར་བ་དེ་ནི་ཆོས་ཀྱི་ཕུང་པར་བལྟའོ། །རིགས་ཀྱི་བུ་དེ་བཞིན་དུ་ཐེག་པ་
ཆེན་པོའི་མདོའི་རྒྱལ་པོ་ཟ་མ་ཏོག་བཀོད་པ་དེ་ནི་སྡིག་པ་ཐམས་ཅད་སྲེག་ཅིང་དཀར་པོར་བྱེད་དོ། །
སྒྲིབ་པ་ཐམས་ཅད་རྣམ་པར་སེལ་བ་འདི་ལྟ་སྟེ། དཔེར་ན་དབྱར་གྱི་དུས་ཀྱི་ཚེ་རྩྭ་དང་ནགས་ཚལ་དག་
ཤིན་ཏུ་སྔོ་བར་འགྱུར་ཏེ། དེ་ནས་ཀླུའི་རྒྱལ་པོ་ཁ་བརྒྱ་པ་ཞེས་བྱ་བ་གནས་ནས་ལངས་ཏེ་རྩ་དང་ཤིང་
གེལ་པ་དང་སྨན་དང་ནགས་ཚལ་དག་སྲེག་པར་བྱེད་དོ། །རིགས་ཀྱི་བུ་དེ་བཞིན་དུ་ཐེག་པ་ཆེན་པོའི་
མདོའི་རྒྱལ་པོ་ཟ་མ་ཏོག་བཀོད་པ་འདི་ནི་སྡིག་པ་ཐམས་ཅད་སྲེག་པར་བྱེད་དོ། །གང་ཐེག་པ་ཆེན་པོའི་
མདོའི་རྒྱལ་པོ་ཐོས་(༡༢༠ན)པའི་སེམས་ཅན་དེ་དག་ནི་བདེ་བ་དང་ལྡན་པ་ཡིན་ཏེ། རིགས་ཀྱི་བུ་དེ་
དག་ནི་སོ་སོའི་སྐྱེ་བོ་མ་ཡིན་པར་རིག་པར་བྱའོ། །བྱང་ཆུབ་སེམས་དཔའ་ཕྱིར་མི་ལྡོག་པ་དང་འདྲ་བར་
བལྟའོ། །དེ་དག་འཆི་བའི་དུས་ཀྱི་ཚེ་དེ་བཞིན་གཤེགས་པ་བཅུ་གཉིས་གཤེགས་ཏེ། རིགས་ཀྱི་བུ་མ་
འཇིགས་ཤིག་མ་འཇིགས་ཤིག །ཁྱོད་ཀྱིས་ཐེག་པ་ཆེན་པོའི་མདོའི་རྒྱལ་པོ་ཐོས་སོ། ཁྱོད་སླར་འཁོར་
བར་མི་འཁོར་བར་འགྱུར་རོ། །སླར་སྐྱེ་བ་དང་རྒ་བ་དང་འཆི་བ་མི་མཐོང་བར་འགྱུར་རོ། །འགའ་ཞིག་
འདོད་པ་དང་ཕྲད་ལ་མི་དགའ་ཞིང་མི་འདོད་པ་དང་ཕྲད་པར་མི་འགྱུར་རོ། །རིགས་ཀྱི་བུ་བདེ་བ་ཅན་
གྱི་འཇིག་རྟེན་གྱི་ཁམས་སུ་སོང་ཞིང་དེ་བཞིན་གཤེགས་པ་སྣང་བ་མཐའ་ཡས་པ་ལས་ དམ་ པའི་
- 199 -



མ་ཎི་བཀའ་འབུམ།
ཆོས་ཐོས་པར་འགྱུར་རོ་ཞེས་དབུགས་འབྱིན་པར་མཛད་དེ། རིགས་ཀྱི་བུ་དེ་ལྟར་སེམས་ཅན་དེ་དག་
བདེ་བར་མཆི་བར་འགྱུར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོས་བཅོམ་ལྡན་འདས་ཀྱི་ཞབས་ལ་
ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་སོང་ངོ༌། །དེ་
ནས་སྒྲིབ་པ་ཐམས་ཅད་རྣམ་པར་སེལ་བ་ཅང་མི་ཟེར་བར་འདུག་གོ །ལྷ་དང་ཀླུ་དང་གནོད་སྦྱིན་དང་ལྷ་
མ་ཡིན་དང་ནམ་མཁའ་ལྡིང་དང་། མིའམ་ཅི་དང་ལྟོ་འཕྱེ་ཆེན་པོ་དང་། མི་དང་མི་མ་ ཡིན་ པ་དེ་
དག་ཐམས་ཅད་ཀྱང་དོང་ངོ་། །གང་གི་ཚེ་ན་དེ་དག་དོང་བ་དེའི་ཚེ་བཅོམ་ལྡན་འདས་ལ་ཚེ་དང་ལྡན་པ་
དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་གི་བསླབ་པའི་སྡོམ་པ་བཤད་དུ་
གསོལ། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་གང་དག་བསྙེན་པར་རྫོགས་པར་བྱེད་འདོད་
པ་དེས་ཐོག་མ་ཁོ་ནར་སོང་སྟེ་སྣ་ཚོགས་པ་དག་གི་གནས་བརྟག་པར་བྱའོ། །བརྟགས་ནས་དགེ་སློང་
དག་ལ་བཙུན་པ་སྣ་ཚོགས་ཀྱི་གནས་ནི་དག་སྟེ། སྣ་ཚོགས་ཀྱི་གནས་དེ་ན་རུས་པ་ཡང་མ་མཆིས་
སོ། །བཤང་གཅི་ཡང་མ་མཆིས་ཏེ། སྣ་ཚོགས་ཀྱི་གནས་དེ་ནི་ཡོངས་སུ་དག་གོ །དགེ་སློང་དག་ཀྱང་
བསྙེན་པར་རྫོགས་པར་བགྱིར་རུང་ངོ་ཞེས་སྦྲན་ཏོ། །བཅོམ་ལྡན་འདས་ཀྱིས་བཀའ་སྩལ་པ། ཚུལ་ཁྲིམས་
དང་མི་ལྡན་པས་ནི་བསྙེན་པར་རྫོགས་པར་མི་བྱའོ། །གསོལ་པ་དང་བཞི་པ་(༡༢༠བ)ཡང་སྦྱིན་པར་མི་
བྱའོ། །བར་གྱི་གསོལ་བ་ཡང་མི་བྱའོ། །མང་དུ་བཤད་ཅི་དགོས་ཏེ། དགེ་སློང་དག་ཚུལ་ཁྲིམས་དང་མི་
ལྡན་པའི་དགེ་སློང་གིས་ནི་སྣ་ཚོགས་ཀྱི་གནས་སུ་ཡང་འགྲོ་བར་མི་བྱ་ན་གསོལ་བ་དང་བཞི་པ་བྱ་བ་ལྟ་
ཅི་སྨོས་ཏེ། དེ་དག་ནི་སྟོན་པའི་བསྟན་པ་འཇིག་པར་བྱེད་པའོ། །ཚུལ་ཁྲིམས་དང་མི་ལྡན་པ་དེ་དག་ནི་
སྦྱིན་གནས་དག་གི་ནང་དུ་གནས་སྦྱིན་པར་མི་བྱའོ། །དེ་དག་ནི་གཙུག་ལག་ཁང་གི་ཕྱི་རོལ་ཏུ་གནས་སུ་
གཞུག་སྟེ། དེ་དག་ལ་དགེ་འདུན་གྱི་ཟས་ཀྱང་མི་སྦྱིན་ནོ། །དེ་དག་ལ་དགེ་འདུན་གྱི་ས་ཡང་འོས་པ་མ་
ཡིན་ནོ། །དེ་དག་ལ་ནི་དགེ་སློང་གི་དངོས་པོ་ཆུང་ཟད་ཀྱང་མེད་དོ། །དེ་ནས་བཅོམ་ལྡན་འདས་ལ་ཚེ་
དང་ལྡན་པ་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་གང་གི་ཚེ་ན་དེ་འདྲ་བའི་སྦྱིན་
གནས་དག་འབྱུང་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། ང་མྱ་ངན་ལས་འདས་ནས་ལོ་
- 200 -



འཕགས་པ་ཟ་མ་ཏོག་བཀོད་པ་ཞེས་བྱ་བ་ཐེག་པ་ཆེན་པོའི་མདོ།
སུམ་བརྒྱ་ན་དེ་འདྲ་བའི་སྦྱིན་གནས་དག་འབྱུང་སྟེ། གང་གཙུག་ལག་ཁང་ལ་ཁྱིམ་དུ་འདུ་ཤེས་པར་
འཛིན་པ་དེ་དག་ནི་བུ་ཕོ་དང་བུ་མོ་དག་གིས་ཡོངས་སུ་བསྐོར་བར་འགྱུར་རོ། །དེ་དག་ནི་དགེ་འདུན་གྱི་
ཁྲི་དང་། ཁྲིའུ་དང་ཚང་ཐུར་དང་སྔས་དང་། མལ་སྟན་དག་ལ་སྤྱོད་པར་མ་འོས་པ་ལ་སྤྱོད་པར་བྱེད་
དོ། །དགེ་འདུན་དག་གི་ཉེ་བར་སྤྱོད་པ་ལ་བཤང་བ་དང་གཅི་བར་བྱེད་དོ། །མཆིལ་མ་དག་ཀྱང་འདོར་
ཞིང་ལས་ཀྱི་རྣམ་པར་སྨིན་པ་མི་ཤེས་སོ། །གང་དགེ་འདུན་གྱི་ཉེ་བར་སྤྱོད་པ་ལ་མཆིལ་མ་འདོར་བ་དེ་
དག་ནི་ལོ་བཅུ་གཉིས་སུ་ཤིང་སཱ་ལའི་ཚལ་དུ་ཁ་ཁབ་ཀྱི་མིག་ཙམ་གྱི་སྲོག་ཆགས་སུ་སྐྱེའོ། །གང་དགེ་
འདུན་གྱི་སོ་ཤིང་ལ་སྤྱོད་དུ་མ་འོས་པ་ལ་སྤྱོད་པ་དེ་དག་ནི་རུས་སྦལ་དང་། ཆུ་སྲིན་དང་ཉའི་ནང་དུ་སྐྱེའོ། །
གང་དགེ་འདུན་གྱི་ཏིལ་དང་འབྲས་དང་རྒྱ་ཤུག་དང་། ཀུ་ལན་ཐ་ལ་སོགས་པ་གང་སྤྱོད་པར་མ་འོས་པ་
ལ་སྤྱོད་པ་དེ་དག་ནི་ཡི་དྭགས་ཀྱི་གྲོང་ཁྱེར་དུ་སྐྱེ་སྟེ། མགལ་པ་འདྲ་ཞིང་ཀེང་རུས་བསྒྲེང་བ་ལྟ་བུ་བདག་
གི་སྐྲ་དང་ཁ་སྤུས་ཁེབས་པ། ཁ་ཁབ་ཀྱི་མིག་ཙམ་དུ་གྱུར་པའི་སྡུག་བསྔལ་དེ་དག་ལུས་ལ་མྱོང་བར་
འགྱུར་རོ། །གོང་དགེ་འདུན་གྱི་ཟས་ཀྱིས་ཁྱི་གསོ་བར་བྱེད་པ་དེ་དག་ནི་རིགས་(༡༢༡ན)དམའ་བར་སྐྱེ་
བར་འགྱུར་རོ། །དབང་པོ་ཉམས་པར་འགྱུར་རོ། །སྒུར་པོ་དང་ཁྱོར་པོར་སྐྱེའོ། །གཞན་གྱི་བཞིན་ལ་ལྟ་
ཞིང་སློང་མོ་བྱེད་པར་འགྱུར་རོ། །དེ་ནས་ཤི་འཕོས་ཀྱང་ནད་བུ་ཅན་དུ་འགྱུར་རོ། །ལུས་ལས་རྣག་དང་
ཁྲག་འཛག་པར་འགྱུར་རོ། །ཆུ་བ་རྣམས་འཁུམས་པར་འགྱུར་རོ། །གང་གི་ཚེ་ན་ལངས་པ་དེ་ན་ཤ་རྣམས་
ས་ལ་ལྷགས་ཤིང་རུས་པ་རྣམས་སྣང་བར་འགྱུར་ཏེ། དེ་ལྟར་དེ་དག་ལོ་མང་པོར། ལོ་བརྒྱ་སྟོང་མང་པོར་
ལུས་ཀྱི་སྡུག་བསྔལ་མྱོང་བར་འགྱུར་རོ། །གང་དགེ་འདུན་གྱི་ས་ལ་མི་འོས་པར་སྤྱོད་པ་དེ་དག་ནི་བསྐལ་
པ་བཅུ་གཉིས་སུ་འོ་དོད་འབོད་པའི་སེམས་ཅན་དམྱལ་བ་ཆེན་པོར་སྐྱེ་སྟེ། ལྕགས་ཀྱི་ཐུ་ལུམ་བསྲེགས་
པ་ཁར་བཅུག་ནས་མཆུ་དང་ས་དག་ཀྱང་ལྷགས། རྐན་ཡང་གས་མགུལ་པ་ཡང་ཚིག །སྙིང་དང་རྒྱུ་མ་
དག་ཀྱང་ཐམས་ཅད་དུ་ཐམས་ཅད་ཚིག་ནས་རུས་པའི་ལྷག་མ་ལུས་པར་འགྱུར་ཏེ། དགེ་སློང་དག་དེའི་
ཚེ་ལས་ཀྱི་རླུང་ལངས་ནས་ཤི་ནས་ཀྱང་སླར་འཚོའོ། །དེ་ནས་སླར་ཡང་གཤིན་རྗེ་སྐྱོང་བའི་སྐྱེས་བུས་
བཟུང་ངོ༌། །དེ་ནས་དེ་དག་གི་ལས་བདག་གིས་བྱ་བའི་ལས་ཀྱི་དབང་གིས་ལྕེ་ཆེན་པོ་འབྱུང་བར་འགྱུར་
• 201 -



མ་ཎི་བཀའ་འབུམ།
ཞིང་ལྕེ་དེའི་སྟེང་དུ་གཤོལ་བརྒྱ་སྟོང་གིས་རྨོ་བར་འགྱུར་ཏེ། དེ་ལྟར་ལོ་བརྒྱ་ཕྲག་སྟོང་དུ་སེམས་ཅན་
དམྱལ་བའི་སྡུག་བསྔལ་མྱོང་བར་འགྱུར་རོ། །དེ་ནས་ཤི་འཕོས་ནས་མེའི་རྫ་མའི་སེམས་ཅན་དམྱལ་བ་
ཆེན་པོར་སྐྱེས་ཏེ། དེ་ནས་གཤིན་རྗེ་སྐྱོང་བའི་སྐྱེས་བུ་དག་གིས་བཟུང་ནས་ལྕེ་དེ་ཉིད་ལ་ཁབ་བརྒྱ་སྟོང་
གིས་འབིགས་པར་བྱེད་དོ། །དེ་ནས་ཀྱང་ལས་ཀྱི་དབང་གིས་སོས་ནས་མེའི་འོབས་སུ་འདོར་རོ། །མེའི་
འོབས་དེ་ནས་ཀྱང་ཕྱུང་ནས་ཆུ་བོ་བེའི་ཏ་ར་ནི་ཆེན་པོར་འདོར་རོ། །དེ་ནས་འཆི་བའི་དུས་བྱས་ནས་
སེམས་ཅན་དམྱལ་བ་གཞན་དག་ཏུ་སྐྱེས་ཏེ། དེ་ལྟར་འཁྱམ་པ་ལས་བསྐལ་པ་གསུམ་ཟད་ནས་ཤི་
འཕོས་ཏེ་འཛམ་བུ་གླིང་དུ་དབུལ་པོ་དང་། དམུས་ལོང་གི་ནང་དུ་སྐྱེ་བར་འགྱུར་རོ། །དགའ་བོ་དེ་ལྟ་
བས་ན་དགེ་འདུན་དག་གི་རྫས་ནི་བསྲུང་བར་བྱའོ། །དགེ་སློང་དག་གང་བསླབ་པ་སྡོམ་པས་ཆོས་གོས་
གསུམ་བཅང་བར་བྱ་སྟེ། ཆོས་གོས་གཅིག་ནི་དགེ་འདུན་ལ་ཡིད་བརྟན་ཅིང་དགེ་(༡༢༡བ )འདུན་
གྱིས་སྤྱད་པའི་ཕྱིར་རོ། །ཆོས་གོས་གཉིས་པ་ནི་རྒྱལ་པོའི་ཕོ་བྲང་དུ་འགྲོ་བའི་ཕྱིར་རོ། །ཆོས་གོས་གསུམ་
པ་ནི་གྲོང་དང༌། གྲོང་ཁྱེར་དང་གྲོང་འདབ་དང་། ཡེ་འུར་འཁོད་པ་དང་ཚོང་འདུས་དག་གི་ཕྱིར་ཏེ། དགེ་
སློང་དག་གིས་ཆོས་གོས་དེ་གསུམ་བཅང་བར་བྱའོ། །གང་ཚུལ་ཁྲིམས་དང་ལྡན་པ་དང་ཡོན་ཏན་དང་
ལྡན་པའི་དགེ་སློང་དག་གིས་ནི་ངས་བསླབ་ཚིགས་བཅས་པ་འདི་གཟུང་བར་བྱའོ། །དགེ་སློང་དག་དགེ་
འདུན་གྱི་རྫས་ལ་སྤྱོད་པར་མི་འོས་པ་དག་གིས་ནི་ཡོངས་སུ་སྤྱད་པར་མི་བྱའོ། །དགེ་འདུན་གྱི་ནི་མེའི་
འོབས་ལྟ་བུའོ། །དགེ་འདུན་གྱི་ནི་དུག་ལྟ་བུའོ། །དགེ་འདུན་གྱི་ནི་རྡོ་རྗེ་ལྟ་བུའོ། །དགེ་འདུན་གྱི་ནི་ཁུར་
ལྟ་བུའོ། །དུག་ལ་ནི་གཉེན་པོ་བྱ་ནུས་ཀྱི། དགེ་འདུན་གྱི་ལ་ནི་གཉེན་པོ་བྱ་མི་ནུས་སོ། །དེ་ནས་བཅོམ་
ལྡན་འདས་ལ་ཚེ་དང་ལྡན་པ་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་བཀའ་
སྩལ་པའི་བསླབ་ཚིགས་ལ་དགེ་སློང་གང་དག་འཛིན་པར་བགྱིད་པ་ནི་སོ་སོར་ཐར་པའི་སྡོམ་པས་
བསྡམས་པ་ལགས་སོ། །འདུལ་བ་ལ་མངོན་པ་ལགས་སོ། །བཅོམ་ལྡན་འདས་ཀྱི་བསླབ་ཚིགས་ཀྱི་རྗེས་
སུ་བསྲུངས་པ་ལགས་སོ། །དེ་ནས་ཚེ་དང་ལྡན་པ་དགའ་བོས་བཅོམ་ལྡན་འདས་ཀྱི་ཞབས་ལ་མགོ་བོས་
ཕྱག་འཚལ་ཏེ་སོང་ངོ༌། །དེ་ནས་ཉན་ཐོས་ཆེན་པོ་དེ་དག་བདག་བདག་གི་སངས་རྒྱས་ཀྱི་ཞིང་དུ་དོང་
- 202 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ངོ་། །ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་ནམ་མཁའ་ལྡིང་དང་། མིའམ་ཅི་དང་ལྟོ་འཕྱེ་ཆེན་པོ་
དང་མི་དང་མི་མ་ཡིན་པ་དེ་དག་ཀྱང་དོང་ངོ༌། །བཅོམ་ལྡན་འདས་དགྱེས་ཤིང་དེ་སྐད་ཅེས་བཀའ་སྩལ་པ་
དང་། ཐམས་ཅད་དང་ལྡན་པའི་འཁོར་དེ་དང་ལྷ་དང་མི་དང༌། ལྷ་མ་ཡིན་དང་། དྲི་ཟར་བཅས་པའི་
འཇིག་རྟེན་རྣམས་བཅོམ་ལྡན་འདས་ཀྱིས་བཀའ་སྩལ་པ་ལ་མངོན་པར་དགའོ། །འཕགས་པ་ཟ་མ་ཏོག་
བཀོད་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ། །རྒྱ་གར་གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་
དང༌། ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།། །།
འཕགས་པ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཕྱག་
སྟོང་སྤྱན་སྟོང་དང་ལྡན་པ་ཐོགས་པ་མི་མངའ་བའི་ཐུགས་རྗེ་
ཆེན་པོའི་སེམས་རྒྱ་ཆེར་ཡོངས་སུ་རྫོགས་
པ་ཞེས་བྱ་བའི་གཟུངས།
བམ་པོ་དང་པོ།
(༡༢༢ན)བམ་པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་
སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ཤཱཀྱ་ཐུབ་པ་རི་པོ་ཏ་ལའི་སྟེང་། འཕགས་པ་
སྤྱན་རས་གཟིགས་དབང་ཕྱུག་གི་གཞལ་མེད་ཁང་རིན་པོ་ཆེ་བཀོད་པའི་དཀྱིལ་འཁོར་ན་ནོར་བུ་རིན་པོ་
ཆེ་རྣམ་པ་སྣ་ཚོགས་ཀྱིས་རབ་ཏུ་བརྒྱན་པའི་རིན་པོ་ཆེའི་སེང་གེའི་གདན་རིན་པོ་ཆེའི་རྒྱལ་མཚན་དང་
བ་དན་དག་གིས་འཁོར་བར་བཀོད་ཅིང་དཔྱངས་པ་ལ་བཞུགས་ཏེ། དེའི་ཚེ་དེ་བཞིན་གཤེགས་པ་
གདན་དེ་ལ་བཞུགས་ནས། ཀུན་འཛིན་ཞེས་བྱ་བའི་གཟུངས་སྔགས་བཤད་པར་བཞེད་པའི་ཕྱིར་བྱང་
ཆུབ་སེམས་དཔའ་སེམས་དཔའ་ཆེན་པོ་གྲངས་མེད་པ་དང་། ཐབས་ཅིག་ཏུ་བཞུགས་པ་ལ་འདི་ལྟ་སྟེ།
- 203 -



མ་ཎི་བཀའ་འབུམ།
བྱང་ཆུབ་སེམས་དཔའ་ཀུན་འཛིན་གྱི་རྒྱལ་པོ་དང༌། བྱང་ཆུབ་སེམས་དཔའ་རིན་པོ་ཆེའི་རྒྱལ་པོ་དང༌།
བྱང་ཆུབ་སེམས་དཔའ་སྨན་གྱི་རྒྱལ་པོ་དང་། བྱང་ཆུབ་སེམས་དཔའ་སྨན་མངོན་པར་འཕགས་པ་
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་དང་། བྱང་ཆུབ་སེམས་དཔའ་མཐུ་ཆེན་ཐོབ་པ་
དང་། བྱང་ཆུབ་སེམས་དཔའ་པདྨའི་བཀོད་པ་དང་། བྱང་ཆུབ་སེམས་དཔའ་བཀོད་པ་ཆེན་པོ་དང་།
བྱང་ཆུབ་སེམས་དཔའ་རིན་ཆེན་སྙིང་པོ་དང་། བྱང་ཆུབ་སེམས་དཔའ་དཔལ་གྱི་སྙིང་པོ་དང༌། བྱང་ཆུབ་
སེམས་དཔའ་རྡོ་རྗེའི་སྙིང་པོ་དང་། བྱང་ཆུབ་སེམས་དཔའ་ནམ་མཁའི་སྙིང་པོ་དང་བྱང་ཆུབ་སེམས་
དཔའ་བྱམས་པ་དང་། བྱང་ཆུབ་སེམས་དཔའ་ཀུན་ཏུ་བཟང་པོ་དང༌། བྱང་ཆུབ་སེམས་དཔའ་འཇམ་
དཔལ་ལ་སོགས་པ་བྱང་ཆུབ་སེམས་དཔའ་སེམས་དཔའ་(༡༢ ༢བ)ཆེན་པོ་ཆོས་ཀྱི་རྒྱལ་པོ་ཆེན་པོར་
དབང་བསྐུར་བ་ཐོབ་པ་ཤ་སྟག་དང་ཐབས་ཅིག་གོ །གཞན་ཡང་ཉན་ཐོས་ཀྱི་དགེ་འདུན་ཆེན་པོ་ཐམས་
ཅད་ཀྱང་དགྲ་བཅོམ་པའི་ས་བཅུ་སྤྱོད་པ་ཚད་མེད་གྲངས་མེད་པ་དག་དང་ཐབས་ཅིག་སྟེ། ཚེ་དང་ལྡན་
པ་འོད་སྲུངས་ཆེན་པོ་ནི་གཙོ་བོར་གྱུར་ཏོ། །གཞན་ཡང་ཚངས་རིས་ཀྱི་ལྷ་ཚད་མེད་པ་སྙེད་དང་ཐབས་
ཅིག་སྟེ། ལྷའི་བུ་ཀྵཎྜ་མ་ར་ནི་གཙོ་བོར་གྱུར་ཏོ། །གཞན་ཡང་ལྷ་དང་ལྷའི་བུ་ཚད་མེད་པ་སྙེད་དང་
ཐབས་ཅིག་སྟེ། ལྷའི་བུ་ཧཱུྃ་བྷ་ཀ་ནི་གཙོ་བོར་གྱུར་ཏོ། །གཞན་ཡང་འཇིག་རྟེན་སྐྱོང་བ་དང་། རྒྱལ་ཆེན་
རིས་བཞིའི་ལྷའི་རྒྱལ་པོ་ཚད་མེད་པ་སྙེད་དང་ཐབས
ཐབས་ཅིག་སྟེ། ལྷའི་རྒྱལ་པོ་ཡུལ་འཁོར་སྲུང་ནི་གཙོ་
བོར་གྱུར་ཏོ། །གཞན་ཡང་ལྷ་དང་། ཀླུ་དང་། གནོད་སྦྱིན་དང༌། དྲི་ཟ་དང་། ལྷ་མ་ཡིན་དང་།
ནམ་མཁའ་ལྡིང་དང་། མིའམ་ཅི་དང་། ལྟོ་འཕྱེ་ཆེན་པོ་དང༌། མི་དང་མི་མ་ཡིན་པ་ལ་སོགས་པ་ཚད་མེད་
པ་སྙེད་དང་ཐབས་ཅིག་སྟེ། ཀླུའི་རྒྱལ་པོ་ཆེན་པོ་རིའི་དཔལ་ནི་གཙོ་བོར་གྱུར་ཏོ། །གཞན་ཡང་འདོད་པའི་
ཁམས་ཀྱི་ལྷའི་བུ་མོ་ཚད་མེད་པ་སྙེད་དང་ཐབས་ཅིག་སྟེ། ལྷའི་བུ་མོ་གཞོན་ནུའི་མིག་ཅེས་བྱ་བ་ནི་གཙོ་
མོར་གྱུར་ཏོ། །གཞན་ཡང་ནམ་མཁའི་ལྷ་དང་། ཆུ་བོ་དང༌། རྒྱ་མཚོའི་ལྷ་དང༌། ཆུ་མིག་གི་ལྷ་དང་།
ཆུ་ཀླུང་གི་ལྷ་དང་། སྨན་གྱི་ལྷ་དང༌། ལྗོན་ཤིང་གི་ལྷ་དང༌། ནགས་ཚལ་གྱི་ལྷ་དང་། ཁང་ཁྱིམ་གྱི་ལྷ་
དང༌། ཆུའི་ལྷ་དང་། མེའི་ལྷ་དང་། རླུང་གི་ལྷ་དང་། སའི་ལྷ་དང་། རིའི་ལྷ་དང་། གཞལ་མེད་ཁང་ལ་
- 204 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
སོགས་པའི་ལྷ་ཚད་མེད་པ་སྙེད་ཀྱང་སོ་སོ་ནས་འདུས་ཤིང་ལྷགས་པར་གྱུར་ཏོ། །དེ་ནས་བྱང་ཆུབ་
སེམས་དཔའ་སྤྱན་རས་གཟིགས་དབང་ཕྱུག་འཁོར་མང་པོའི་ནང་དུ་གསང་སྟེ། རྫུ་འཕྲུལ་གྱིས་འོད་
ཟེར་བཀྱེ་བས་ཕྱོགས་བཅུའི་འཇིག་རྟེན་གྱི་ཁམས་རྣམས་དང་། སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་འདི་ཡང་གསེར་གྱི་ཁ་དོག་ཅན་དུ་གྱུར་ཏོ། །ལྷའི་གཞལ་མེད་ཁང་རྣམས་དང་། ཀླུའི་ཁང་
ཁྱིམ་རྣམས་(༡༢ ༣ན)དང༌། ལྷའི་གཙོ་བོ་རྣམས་ཀྱི་གཞལ་མེད་ཁང་རྣམས་ཀྱང་རབ་ཏུ་གཡོས་པར་
གྱུར། ཆུ་བོ་དང་། མཚོ་དང༌། རྒྱ་མཚོ་ཆེན་པོ་དང་། རི་ཁོར་ཡུག་དང༌། རི་རབ་ལྷུན་པོ་དང༌།
སའི་རི་དང་། རི་ནག་པོ་རྣམས་ཀྱང་རབ་ཏུ་གཡོས་པར་གྱུར་ཏོ། །ཉི་མ་དང་། ཟླ་བ་དང་། ནོར་བུ་དང་།
མེ་དང་། རྒྱུ་སྐར་དང་། གཟའི་འོད་རྣམས་ཀྱང་ཟིལ་གྱིས་མནན་ཏེ་མི་སྣང་བར་གྱུར་ཏོ། །དེ་ནས་བྱང་
ཆུབ་སེམས་དཔའ་ཀུན་འཛིན་གྱི་རྒྱལ་པོས་ངོ་མཚར་རྨད་དུ་བྱུང་བའི་མཚན་མ་དེ་དག་མཐོང་བ་དང་།
སྔོན་ཆད་ནམ་ཡང་དེ་ལྟ་བུ་མ་བྱུང་ངོ་ཞེས་ངོ་མཚར་དུ་གྱུར་ནས། སྟན་ལས་ལངས་ཏེ་ཐལ་མོ་སྦྱར་ནས་
འདི་སྐད་ཅེས་བཅོམ་ལྡན་འདས་རྫུ་འཕྲུལ་གྱི་མཚན་མ་འདི་ལྟ་བུ་འདི་དག་སུས་བཀྱེ་ལགས་ཞེས་
གསོལ་ནས། ཚིགས་སུ་བཅད་དེ་ཞུ་བ་ཞུས་པ། དེང་ནི་སུ་ཞིག་མངོན་པར་སངས་རྒྱས་ན། །འདི་ལྟར་
འོད་ཟེར་ཆེན་པོ་རབ་བཀྱེ་བས། །ཕྱོགས་བཅུའི་འཇིག་རྟེན་གསེར་གྱི་མདོག་ཏུ་གྱུར། །སྟོང་ཆེན་འཇིག་
རྟེན་ཁམས་ཀྱང་དེ་བཞིན་ལགས། །དེང་ནི་སུ་ཞིག་རང་དབང་ཐོབ་གྱུར་ན། །ཡ་མཚན་རྫུ་འཕྲུལ་ཆེན་
པོ་མཐུ་བཀྱེ་ནས། །མཐའ་མེད་སངས་རྒྱས་ཞིང་རྣམས་རབ་གཡོས་ཤིང་། །ལྷ་ཀླུ་གཞལ་མེད་ཁང་རྣམས་
མི་བདེར་གྱུར། །སུ་ཡི་མཐུ་ལགས་རྒྱུ་རྐྱེན་མ་རྟོགས་པས། །འཁོར་མང་འདི་དག་ཐེ་ཚོམ་འཚལ་གྱུར་ན། །
བཅོམ་ལྡན་འདས་ཀྱི་ཐུགས་རྗེ་ཆེན་པོ་ཡིས། །རྫུ་འཕྲུལ་འདི་ཡི་རྒྱུ་རྐྱེན་བཀས་བཤད་གསོལ། །བཅོམ་
ལྡན་འདས་ཀྱིས་བྱང་ཆུབ་སེམས་དཔའ་ཀུན་འཛིན་གྱི་རྒྱལ་ པོ་ལ་བཀའ་སྩལ་པ། རིགས་ཀྱི་བུ་ཁྱེད་
ཀྱིས་འདི་ལྟར་ རིག་པར་བྱ་སྟེ། དེང་འཁོར་གྱི་དཀྱིལ་འཁོར་འདུས་པ་འདིར་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ཅེས་བྱ་བ་ཞིག་ཡོད་པ་དེ། སྔོན་བསྐལ་པ་ཚད་མེད་
པ་ནས་བྱམས་པ་ཆེན་པོ་དང་སྙིང་རྗེ་ཆེན་པོ་ཕུན་སུམ་ཚོགས་པར་གྱུར་པ། གཟུངས་ཀྱི་སྒོ་ཚད་མེད་པ་
• 205-



མ་ཎི་བཀའ་འབུམ།
སྙེད་ཤིན་ཏུ་བསྒོམས་ཤིང་མངོན་པར་བསྒྲུབས་པར་གྱུར་པས། སེམས་(༡༢༣བ)ཅན་རྣམས་ལ་ཕན་པ་
དང་བདེ་བར་འདོད་པའི་ཕྱིར་གསང་སྟེ་འདི་ལྟ་བུའི་རྫུ་འཕྲུལ་གྱི་མཐུ་ཆེན་པོ་བསྟན་པ་ཡིན་ནོ། །
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང༌། དེ་ནས་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་སྟན་ལས་ལངས་ཏེ། གོས་ཚགས་བཅོས་ནས་བཅོམ་ལྡན་འདས་ག་ལ་བ་དེ་ལོགས་
སུ་ཐལ་མོ་སྦྱར་ཏེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ལ་ཐུགས་རྗེ་
ཆེན་པོའི་སེམས་ཞེས་བགྱི་བའི་གཟུངས་སྔགས་མཆིས་ཏེ། སེམས་ཅན་མང་པོ་རྣམས་ལ་སྨན་པ་དང་
བདེ་བ་འཐོབ་པར་བགྱི་བ་དང་། བྲོ་ནད་ཐམས་
ཐམས་ཅད་བསལ་བར་བགྱི་བ་དང་། ཚེ་རིང་བར་འགྱུར་བ་དང་།
ཕྱུག་ཅིང་འབྱོར་བ་དང་ལྡན་པར་བགྱི་བ་དང་། སྡིག་པ་མི་དགེ་བའི་ལས་དང་ཁ་ན་མ་ཐོ་བ་ལྕི་བ་རྣམས་
ཡོངས་སུ་སྦྱང་ཞིང་བསལ་བ་དང་། སྒྲིབ་པའི་བགེགས་རྣམས་དང་འབྲལ་བ་དང་། ཆོས་དཀར་པོའི་
ཡོན་ཏན་ཐམས་ཅད་འཕེལ་བར་བགྱི་བ་དང་། དགེ་བའི་ས་བོན་ཐམས་ཅད་ཕུན་སུམ་ཚོགས་པར་བགྱི་
བ་དང་། འཇིགས་ཤིང་སྐྲག་པ་ཐམས་ཅད་ཡོངས་སུ་སྤང་བར་བགྱི་བ་དང་། རེ་བ་ཐམས་ཅད་
ཡོངས་སུ་རྫོགས་པར་བགྱི་བའི་སླད་དུ་དེང་བཤད་པར་འཚལ་ན། བཅོམ་ལྡན་འདས་ཐུགས་བརྩེ་བར་
དགོངས་ཏེ་གནང་བར་མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཁྱོད་སྙིང་
རྗེ་ཆེན་པོས་སེམས་ཅན་རྣམས་ལ་ཕན་པ་དང་བདེ་བ་འདོད་པའི་ཕྱིར་རིག་སྔགས་བཤད་པར་འདོད་
པས་དེང་དུས་ལ་བབ་ཀྱིས་མྱུར་དུ་སྨོས་ཤིག་དང་། དེ་བཞིན་གཤེགས་པ་ང་དང་སངས་རྒྱས་བཅོམ་ལྡན་
འདས་རྣམས་ཀྱང་རྗེས་སུ་ཐུགས་དགྱེས་པར་མཛད་དོ། །བཅོམ་ལྡན་འདས་ལ་བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་གིས་ཡང་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་མངོན་
པར་དྲན་ལགས་ཏེ། སྔོན་བྱུང་བའི་བསྐལ་པ་འབུམ་ཕྲག་ཚད་མ་མཆིས་པ་སྙེད་འདས་པ་དེའི་ཚེ་དེའི་དུས་
ན་བཅོམ་ལྡན་འདས་དེ་བཞིན་གཤེགས་པ་འོད་སྟོང་གི་རྒྱལ་པོ་ཞི་བར་གནས་པ་ཞེས་བྱ་བ་འཇིག་རྟེན་དུ་
བྱུང་སྟེ། (༡༢༤ན)སངས་རྒྱས་བཅོམ་ལྡན་འདས་དེས་བདག་དང་སེམས་ཅན་ཐམས་ཅད་ལ་ཐུགས་
བརྩེ་བའི་སླད་དུ་ཐོགས་པ་མ་མཆིས་པའི་ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པ་ཞེས་བགྱི་བའི་
- 206 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
གཟུངས་འདི་བཀའ་སྩལ་ནས། ཕྱག་གསེར་གྱི་ཁ་དོག་ཅན་གྱིས་བདག་གི་སྤྱི་བོ་ལ་བྱུགས་ཏེ་འདི་སྐད་
ཅེས། རིགས་ཀྱི་བུ་ཁྱོད་ཐུགས་རྗེ་ཆེན་པོའི་རིག་སྔགས་འདི་ཟུངས་ཤིག་དང་། མ་འོངས་པའི་དུས་ངན་
པའི་སེམས་ཅན་ཐམས་ཅད་ལ་ཕན་པ་དང་བདེ་བ་ཆེན་པོ་བྱེད་པར་འགྱུར་རོ་ཞེས་བཀའ་སྩལ་ཏོ། །
བདག་དེའི་ཚེ་གདོད་ས་དང་པོ་ལ་གནས་པ་ལས་རིག་སྔགས་འདི་ལན་ཅིག་ཐོས་པ་ཙམ་གྱིས་ས་བརྒྱད་
པ་ལས་ཡང་དག་པར་འདས་པར་གྱུར་ལགས་སོ། །བདག་དེའི་ཚེ་དེའི་དུས་ན་སེམས་རབ་ཏུ་དགའ་
ཞིང་མགུ་བར་གྱུར་པའི་སླད་དུ་སྨོན་ལམ་འདི་སྐད་དུ་བཏབ་ལགས་ཏེ། གལ་ཏེ་བདག་མ་འོངས་པའི་
དུས་ན་སེམས་ཅན་ཐམས་ཅད་ལ་སྨིན་ཅིང་བདེ་བར་བགྱིད་པའི་འོས་སུ་འགྱུར་ཡང་དག་པ་ཞིག་ལགས་
ན་དེང་བདག་གི་ལུས་འདི་ཉིད་ལས་ལག་པ་སྟོང་དང་། མིག་སྟོང་ཚང་བར་འབྱུང་བར་གྱུར་ཅིག་ཅེས་
སྨོན་ལམ་བཏབ་མ་ཐག་ཏུ་ལུས་ལས་སུག་པ་སྟོང་དང་མིག་སྟོང་ཚང་བར་བྱུང་བར་གྱུར་ཏེ། ཕྱོགས་བཅུའི་
ས་ཆེན་པོ་རྣམས་ཀྱང་རྣམ་པ་དྲུག་ཏུ་རོབ་ཏུ་གཡོས་པར་གྱུར། ཕྱོགས་བཅུའི་སངས་རྒྱས་རྣམས་ཀྱིས་ཀྱང་
འོད་ཟེར་བཀྱེ་བས་བདག་གི་ལུས་ལ་རེག་ཅིང་ཕྱོགས་བཅུའི་འཇིག་རྟེན་གྱི་ཁམས་མཐའ་མ་མཆིས་པ་
རྣམས་ཀྱང་གསལ་བར་བགྱིས་པར་གྱུར་ལགས་སོ། །དེང་སླན་ཆད་སངས་རྒྱས་ཚད་མ་མཆིས་པའི་
འཁོར་གྱི་དཀྱིལ་འཁོར་ཚད་མ་མཆིས་པ་དག་ཏུ་གཟུངས་འདི་ཡང་དང་ཡང་དུ་ཐོས་ཤིང་མངོན་སུམ་དུ་
ཡང་དག་པར་བླངས་པ་དང་། གཞན་ཡང་དགའ་བ་དང་། མགུ་བ་དང་རངས་པ་ཚད་མ་མཆིས་པ་བསྐྱེད་
པས་བསྐལ་བ་འབུམ་ཕྲག་ཚད་མ་མཆིས་པ་སྙེད་ཀྱི་འཁོར་བ་ཕྲ་མོ་ལས་ཡང་དག་པར་འདས་པར་གྱུར་
ལགས་སོ། །དེང་སླན་ཆད་གཟུངས་འདི་རྟག་པར་འདོན་ཅིང་ཡོངས་སུ་བཟུང་ནས། ནམ་དུ་ཡང་མི་
བསྐྱུད་པར་བགྱིས་པའི་སླད་དུ་སྐྱེ་བ་ཐམས་ཅད་དུ་རྟག་པར་(༡༢༤བ) སངས་རྒྱས་རྣམས་ཀྱི་སྤྱན་སྔར་
པདྨ་ལ་རྫུས་ཏེ་སྐྱེས་པས་མངལ་དུ་སྐྱེ་བའི་ལུས་བླངས་པར་མ་གྱུར་ལགས་སོ། །དགེ་སློང་ངམ། དགེ་
སློང་མའམ། དགེ་བསྙེན་ནམ། དགེ་བསྙེན་མའམ། ཁྱེའུའམ། བུ་མོ་གང་ལ་ལ་ཞིག་འདི་འདོན་ཅིང་
ཡོངས་སུ་འཛིན་པར་འཚལ་བ་དེས་སེམས་ཅན་རྣམས་ལ་སྙིང་བརྩེ་བའི་སེམས་བསྐྱེད་ནས། དང་པོ་ཁོ་
ནར་བདག་ལ་སྨོན་ལམ་འདི་སྐད་གདབ་པར་བགྱི་ལགས་སོ། །སྤྱན་རས་གཟིགས་དབང་ཐུགས་རྗེ་ཆེ་
• 207 -



མ་ཎི་བཀའ་འབུམ།
ལ་ཕྱག་འཚལ་ལོ། །བདག་གིས་ཆོས་རྣམས་ཐམས་ཅད་མྱུར་དུ་རྟོགས་པར་ཤོག །སྤྱན་རས་གཟིགས་
དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་གིས་ཡེ་ཤེས་མིག་ནི་མྱུར་དུ་ཐོབ་པར་ཤོག །སྤྱན་རས་
གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་གིས་སེམས་ཅན་ཐམས་ཅད་མྱུར་དུ་སྒྲོལ་བར་
ཤོག །སྤྱན་རས་གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་གིས་ཐབས་མཁས་པ་དག་
མྱུར་དུ་ཐོབ་པར་ཤོག །སྤྱན་རས་གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་ནི་མྱུར་དུ་
ཤེས་རབ་གྲུ་ཡིས་སྒྲོལ་བར་ཤོག །སྤྱན་རས་གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །བདག་ནི་
མྱུར་དུ་སྡུག་བསྔལ་མཚོ་ལས་འདའ་བར་ཤོག །སྤྱན་རས་གཟིགས་དབང་ཐུགས་རྗེ་ཆེ་ལ་ཕྱག་འཚལ་ལོ། །
བདག་གིས་མྱུར་དུ་ཚུལ་ཁྲིམས་རྐང་གི་ལམ་ཐོབ་ཤོག །སྤྱན་རས་གཟིགས་དབང་ཐུགས་རྗེ་ཆེ་ལ་ཕྱག་
འཚལ་ལོ། །བདག་གིས་མྱུར་དུ་མྱ་ངན་འདའ་བའི་རི་འཛེག་ཤོག །སྤྱན་རས་གཟིགས་དབང་ཐུགས་རྗེ་ཆེ་
ལ་ཕྱག་འཚལ་ལོ། །བདག་གིས་མྱུར་དུ་འདུས་མ་བྱས་ཀྱི་ཁྱིམ་ཕྱིན་ཤོག །སྤྱན་རས་གཟིགས་དབང་
ཐུགས་རྗེ་ཆེ་ལ་ཕྱག་འཚལ་ལོ། །བདག་ནི་མྱུར་དུ་ཆོས་ཉིད་སྐུ་དང་མཚུངས་པར་ཤོག །བདག་ནི་རལ་
གྱི་རི་ལ་འཛེག །རལ་གྲིའི་རི་ནི་རང་བསྙིལ་ཤོག །བདག་ནི་ཆུ་ཚན་ཕྲད་གྱུར་ན། །ཆུ་ཚན་མེ་མུར་རང་
ཞི་ཤོག །སེམས་ཅན་དམྱལ་བར་བདག་སོང་ན། །སེམས་ཅན་དམྱལ་བ་རང་སྐམས་ཤོག །བདག་ནི་
(༡༢༥ན)ཡི་དྭགས་གནས་སོང་ན། །བཀྲེས་སྐོམ་དག་ནི་འགྲངས་པར་ཤོག །བདག་ནི་ལྷ་མིན་གནས་
སོང་ན། །ངན་སེམས་རང་ནི་དུལ་བར་ཤོག །བདག་ནི་དུད་འགྲོའི་གནས་ཕྱིན་ན། །རང་ཉིད་ཤེས་རབ་
ཆེ་ཐོབ་ཤོག །དེ་སྐད་དུ་སྨོན་ལམ་བཏབ་ནས་སེམས་རྩེ་གཅིག་ཏུ་བདག་གི་མིང་ནས་འདོན་ཅིང་རྗེས་
སུ་དྲན་པར་བགྱིའོ། །གཞན་ཡང་བདག་གི་སྟོན་པ་དེ་བཞིན་གཤེགས་པ་འོད་དཔག་མེད་རྗེས་སུ་དྲན་
པར་བགྱིས་ནས། དེའི་རྗེས་ལ་གཟུངས་སྔགས་འདི་མཚན་གཅིག་ལ་ལན་བདུན་ཚང་བར་འདོན་པར་
བགྱིད་ན། བསྐལ་པ་འབུམ་ཕྲག་བརྒྱད་སྟོང་སྙེད་དུ་འཁོར་བར་འགྱུར་བའི་ཁ་ན་མ་ཐོ་བའི་ལྕི་བ་རྣམས་
ཡོངས་སུ་བསལ་ཞིང་འབྱང་བར་འགྱུར་ལགས་སོ། །བཅོམ་ལྡན་འདས་ལ་ཡང་འདི་སྐད་ཅེས་གསོལ་ཏོ།
བཅོམ་ལྡན་འདས་ལྷའམ། མི་གང་ལ་ལ་ཞིག་ཐུགས་རྗེ་ཆེན་པོའི་ཚིག་འདོན་ཅིང་འཛིན་པར་བགྱིད་ན་
- 208 -



མཆིས་་
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
འཆི་བའི་དུས་ཀྱི་ཚེ། ཕྱོགས་བཅུའི་དེ་བཞིན་གཤེགས་པ་རྣམས་དེར་གཤེགས་ནས་ཕྱག་བརྐྱང་བར་
འགྱུར་བས། སངས་རྒྱས་ཀྱི་ཞིང་གང་དང་གང་དུ་སྐྱེ་བར་འཚལ་བ་ཇི་ལྟར་སྨོན་པ་བཞིན་དུ་དེ་དག་ཏུ་སྐྱེ་
བར་འགྱུར་ལགས་སོ། །བཅོམ་ལྡན་འདས་ལ་ཡང་འདི་སྐད་ཅེས་གསོལ་ཏོ། །བཅོམ་ལྡན་འདས་སེམས་
ཅན་གང་ལ་ལ་ཞིག་ཐུགས་རྗེ་ཆེན་པོའི་རིག་སྔགས་འདི་འདོན་ཅིང་ཡོངས་སུ་འཛིན་པ་དག་གལ་ཏེ་ངན་
འགྲོ་གསུམ་པོ་དག་ཏུ་ལྟུང་བར་གྱུར་ན། བདག་ནམ་ཡང་མངོན་པར་རྫོགས་པར་འཚང་རྒྱ་བར་མི་བགྱིའོ། །
ཐུགས་རྗེ་ཆེན་པོའི་རིག་སྔགས་འདོན་ཅིང་ཡོངས་སུ་འཛིན་པ་དག་གལ་ཏེ་སངས་རྒྱས་ཀྱི་ཞིང་ཁམས་
རྣམས་སུ་སྐྱེ་བར་མ་གྱུར་ན་བདག་ནམ་ཡང་མངོན་པར་རྫོགས་པར་འཚང་རྒྱ་བར་མི་བགྱིའོ། །ཐུགས་རྗེ་
ཆེན་པོའི་རིག་སྔགས་འདོན་ཅིང་ཡོངས་སུ་འཛིན་པ་དག་གལ་ཏེ་ཏིང་ངེ་འཛིན་དང་སྤོབས་པ་ཚད་མ་
པ་སྙེད་ཐོབ་པར་
པར་མ་གྱུར་ན་བདག་ནམ་ཡང་མངོན་པར་རྫོགས་པ
་པར་འཚང་རྒྱ་བར་མི་བགྱིའོ། །
ཐུགས་རྗེ་ཆེན་པོའི་རིག་སྔགས་འདོན་ཅིང་ཡོངས་སུ་འཛིན་པ་དག་གལ་ཏེ་ཚེ་འདི་(༡༢སབ)ཉིད་ལ་སྨོན་
པ་ཐམས་ཅད་ཇི་ལྟར་སྨོན་པ་བཞིན་དུ་གྲུབ་པར་མ་གྱུར་ན་སྙིང་རྗེ་ཆེན་པོའི་སེམས་ཀྱི་གཟུངས་ཞེས་མི་
བགྱི་ལགས་ཏེ། མི་དགེ་བ་རྣམས་དང་། སེམས་རྩེ་གཅིག་ཏུ་མ་བགྱིས་པ་ནི་མ་གཏོགས་ལགས་སོ། །
བུད་མེད་གང་ལ་ལ་ཞིག་བུད་མེད་ཀྱི་ལུས་ཀྱིས་ཡོངས་སུ་སྐྱོ་ནས་སྐྱེས་པའི་ལུས་ཐོབ་པར་འཚལ་བ་
གང་ལགས་པ་དེས་ཐུགས་རྗེ་ཆེན་པོའི་སེམས་ཀྱི་གཟུངས་ཀྱི་ཚིག་འདི་འདོན་ཅིང་ཡོངས་སུ་བཟུང་བས་
གལ་ཏེ་བུད་མེད་ཀྱི་དངོས་པོ་ལས་ཡོངས་སུ་གྱུར་ཏེ། སྐྱེས་པའི་ལུས་ཐོབ་པར་མ་གྱུར་ན་བདག་ནམ་
ཡང་མངོན་པར་རྫོགས་པར་འཚང་རྒྱ་བར་མི་བགྱིའོ། །ཐེ་ཚོམ་གྱི་བསམ་པ་ཅུང་ཟད་ཅིག་བསྐྱེད་པར་
གྱུར་ན་གདོན་མི་འཚལ་བར་གང་སྨོན་པའི་འབྲས་བུ་དེ་མངོན་པར་འགྲུབ་པར་མི་འགྱུར་ལགས་སོ། །
སེམས་ཅན་གང་ལ་ལ་ཞིག་དགེ་འདུན་གྱི་ཞལ་ཟས་དང་དཀོར་འཕྲོག་ཅིང་ཆུད་གསོན་པ་གང་ལགས་
པ་དེ་དག་ནི་སངས་རྒྱས་སྟོང་འཇིག་རྟེན་དུ་བྱུང་བ་དག་ལ་འགྱོད་པས་མཐོལ་ཞིང་བཤགས་ནའང་
འབྱང་ཞིང་ཚངས་པར་མི་འགྱུར་མོད་ཀྱི། འོན་ཀྱང་ཐུགས་རྗེ་ཆེན་པོའི་རིག་སྔགས་འདི་བཏོན་ཙམ་གྱིས་
དེ་དག་ཡོངས་སུ་འབྱང་བར་འགྱུར་བ་ལགས་ཏེ། དཀོན་མཆོག་གསུམ་གྱི་ཞལ་ཟས་དང་། དཀོན་
- 209 -



མ་ཎི་བཀའ་འབུམ།
མཆོག་གསུམ་གྱི་དཀོར་ནོར་འཕྲོག་ཅིང་ཆུད་གསོན་པ་དེ་དག་ནི་ཕྱོགས་བཅུའི་སྟོན་པ་རྣམས་མངོན་
སུམ་དུ་གྱུར་པའི་སྤྱན་སྔར་བཤགས་ན་གདོད་ཡོངས་སུ་འབྱང་བར་འགྱུར་ལགས་ལ། ཐུགས་རྗེ་ཆེན་
པོའི་གཟུངས་འདི་འདོན་པའི་ཚེ་ཕྱོགས་བཅུའི་སྟོན་པ་རྣམས་དེར་གཤེགས་ནས་དཔང་མཛད་པར་
འགྱུར་བས་ཁ་ན་མ་ཐོ་བའི་སྒྲིབ་པ་དེ་དག་ཐམས་ཅད་ཀྱང་ཡོངས་སུ་འབྱང་བར་འགྱུར། མི་དགེ་བ་བཅུ་
དང་། མཚམས་མ་མཆིས་པ་ལྔ་དང་། གང་ཟག་ལ་སྐུར་པ་བཏབ་པ་དང་། ཆོས་ལ་སྐུར་པ་བཏབ་པ་
དང༌། གསོ་སྦྱོང་བཤིགས་པ་དང་
། ཚུལ་ཁྲིམས་བཤིགས་པ་དང་། མཆོད་རྟེན་བཤིགས་པ་དང་གཙུག་
ལག་ཁང་བཤིགས་པ་ཐམས་དང་། དགེ་འདུན་གྱི་དཀོར་བརྐུས་པ་དང་། ཡོངས་སུ་དག་པའི་ཚངས་
(༡༢༦ན)པར་སྤྱོད་པ་སུན་པར་བགྱིས་པ་འདི་ལྟ་བུ་ལ་སོགས་པ་སྡིག་པའི་ལས་ལྕི་བ་ཐམས་ཅད་
ཡོངས་སུ་འབྱང་བར་འགྱུར་ལགས་སོ། །རིག་སྔགས་འདི་ལ་ཐེ་ཚོམ་འཚལ་བའི་དངོས་པོ་གཅིག་ནི་མ་
གཏོགས་ཏེ། ཐེ་ཚོམ་འཚལ་བར་གྱུར་ན་ཐ་མ་ཁ་ན་མ་ཐོ་བ་ཆུང་ངུའི་ལས་ཡང་བ་ཙམ་ཡང་ཡོངས་སུ་
འབྱང་བར་མི་འགྱུར་ན་ཁ་ན་མ་ཐོ་བ་ལྕི་བ་ལྟ་སྨོས་ཀྱང་ཅི་འཚལ་ལགས། ཁ་ན་མ་ཐོ་བ་ལྕི་བ་དག་
ཡོངས་སུ་འབྱུང་བར་མི་འགྱུར་མོད་ཀྱི། འོན་ཀྱང་བྱང་ཆུབ་ཀྱི་རིང་བའི་རྒྱུ་ནི་བགྱིད་པར་འགྱུར་ལགས་
སོ། །བཅོམ་ལྡན་འདས་ལ་ཡང་འདི་སྐད་ཅེས་གསོལ་ཏོ། །བཅོམ་ལྡན་འདས་ལྷ་དང་མི་གང་ལ་ལ་ཞིག་
ཐུགས་རྗེ་ཆེན་པོའི་སེམས་ཀྱི་རིག་སྔགས་འདི་འདོན་ཅིང་འཛིན་པ་དེ་དག་ནི་དགེ་བའི་སྐྱེ་བ་རྣམ་པ་
བཅོ་ལྔ་འཐོབ་པར་འགྱུར་ཞིང་གཤིས་ངན་དུ་འཆི་བ་རྣམ་པ་བཅོ་ལྔ་ལེན་པར་མི་འགྱུར་ལགས་སོ། །
གཤིས་ངན་དུ་འཆི་བར་མི་འགྱུར་བ་དེ་ཡང་འདི་ལྟ་སྟེ། གང་ཟག་དེ་བཀྲེས་པས་ཉོན་མོངས་ཏེ་འཆི་བར་
མི་འགྱུར་བ་དང་། མཚོན་ཆ་དང་ལྕག་དབྱུག་གིས་འཆི་བར་མི་འགྱུར་བ་དང་། འཁོན་མཆིས་པའི་དགྲའི་
སུག་པར་འཆི་བར་མི་འགྱུར་བ་དང་། གཡུལ་ངོར་འཆི་བར་མི་འགྱུར་བ་དང་། སྟག་དང༌། སྤྱང་ཀི་དང༌།
གཅན་གཟན་
གཟན་མ་རུངས་པའི་ཁར་འཆི་བར་མི་འགྱུར་བ་དང༌། སྦྲུལ་གདུག་པ་དང་། རྩངས་པ་དང་།
སྡིག་པའི་ཁར་འཆི་བར་མི་འགྱུར་བ་དང་། ཆབ་དང་ཞུགས་ཀྱི་ནང་དུ་འབྱིང་ཞིང་ཚིག་སྟེ། འཆི་བར་མི་
འགྱུར་བ་དང་། དུག་གིས་འཆི་བར་མི་འགྱུར་བ་དང༌
། བྱད་སྟེམས་ཀྱིས་འཆི་བའི་དུས་བགྱིད་པར་མི་
-210 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
འགྱུར་བ་དང༌། སྨྱོས་ནས་དྲན་པ་ཉམས་ཏེ་འཆི་བར་མི་འགྱུར་བ་དང༌། རི་དང་། ལྗོན་ཤིང་དང༌།
ངམ་གྲོག་དང་། གཡང་ས་ནས་ལྟུང་སྟེ་འཆི་བར་མི་འགྱུར་བ་དང་། མི་མ་རུངས་པའི་བྱད་ཀྱིས་འཆི་བར་
མི་འགྱུར་བ་དང༌། ལོག་པའི་འདྲེ་གདོན་མ་རུངས་པས་གླགས་རྙེད་དེ་འཆི་བའི་དུས་བགྱིད་པར་མི་
འགྱུར་བ་དང་། ནད་ངན་པས་ལུས་ལ་དཀྲིས་ཏེ་འཆི་བའི་དུས་ (༡༢༦བ)བགྱིད་པར་མི་འགྱུར་བ་དང་།
ཆ་མ་ལགས་པས་བདག་ཉིད་ལ་གནོད་པ་བགྱིས་ཏེ་འཆི་བའི་དུས་བགྱིད་པར་མི་འགྱུར་བ་དག་ལགས་
ཏེ། ཐུགས་རྗེ་ཆེན་པོའི་རིག་སྔགས་འདི་འདོན་ཅིང་ཡོངས་སུ་འཛིན་པར་བགྱིད་པ་དེ་དག་ནི་གཤིས་
ངན་དུ་འཆི་བ་རྣམ་པ་བཅོ་ལྔ་པོ་འདི་དག་གིས་འཆི་བའི་དུས་བགྱིད་པར་མི་འགྱུར་ལགས་སོ། །དགེ་
བའི་སྐྱེ་བ་རྣམ་པ་བཅོ་ལྔ་པོ་ཐོབ་པར་འགྱུར་བ་འདི་ལྟ་སྟེ། སྐྱེ་བ་ཐམས་ཅད་དུ་རྒྱལ་པོ་དགེ་བ་དང་
མཇལ་བར་འགྱུར་བ་དང་། རྟག་པར་ཡུལ་དགེ་བར་སྐྱེ་བར་འགྱུར་བ་དང་། རྟག་པར་དུས་བཟང་པོ་
དང་མཇལ་བར་འགྱུར་བ་དང་། རྟག་པར་དགེ་བའི་བཤེས་གཉེན་དང་མཇལ་བར་འགྱུར་བ་དང་། རྟག་
པར་ལུས་ཀྱི་དབང་པོ་ཚང་བར་འགྱུར་བ་དང་། ལམ་གྱི་སེམས་ལ་གོམས་པར་འགྱུར་བ་དང་། སྡོམ་པའི་
ཚུལ་ཁྲིམས་ཉམས་པར་མི་བགྱིད་པ་དང་། འཁོར་རྣམས་དྲིན་གྱིས་འདྲིས་ཤིང་འདུམ་པར་འགྱུར་བ་དང་།
འཚོ་བའི་ཡོ་བྱད་རྣམས་རྟག་པར་འབྱོར་ཅིང་ལྡན་པར་འགྱུར་བ་དང་། རྟག་པར་གཞན་གྱིས་བཀུར་ཞིང་
རིམ་གྲོ་བགྱིད་པར་འགྱུར་བ་དང་། ཡོ་བྱད་བདོག་པ་རྣམས་གཞན་གྱིས་འཕྲོག་པར་མི་འགྱུར་བ་དང་།
ཡིད་ལ་སྨོན་པ་རྣམས་བསམ་པ་བཞིན་དུ་འགྲུབ་པར་འགྱུར་བ་དང་། ལྷ་དང་ཀླུ་དགེ་བ་རྣམས་ཀྱིས་
རྟག་ཏུ་སྲུང་ཞིང་ཡོངས་སུ་སྐྱོབ་པར་འགྱུར་བ་དང༌། སྐྱེ་བ་ཐམས་ཅད་དུ་སངས་རྒྱས་མཐོང་ཞིང་ཆོས་
ཐོས་པར་འགྱུར་བ་དང་། ཡང་དག་པའི་ཆོས་ཐོས་ནས་དོན་ཟབ་མོ་རྟོགས་པར་འགྱུར་བ་དག་ལགས་
ཏེ། ལྷའམ་མི་གང་ལ་ལ་ཞིག་ཐུགས་རྗེ་ཆེན་པོའི་སེམས་ཀྱི་གཟུངས་འདི་འདོན་ཅིང་ཡོངས་སུ་འཛིན་
པར་བགྱིད་པ་གང་ལགས་པ་དེ་དག་ནི་དགེ་བའི་སྐྱེ་བ་རྣམ་པ་བཅོ་ལྔ་པོ་འདི་དག་ཐོབ་པར་བགྱིད་པར་
འགྱུར་བས། ལྷ་དང་མི་ཐམས་ཅད་ཀྱིས་རྟག་པར་བཏོན་ནས་ཡོངས་སུ་གཟུང་བར་བགྱི་སྟེ་ལེ་ལོ་
བསྐྱེད་པར་མི་བགྱིའོ། །བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་དེ་སྐད་ཅེས་སྨྲས་ནས་
211 -



མ་ཎི་བཀའ་འབུམ།
འཁོར་འདུས་པའི་(༡༢༧ན)མདུན་དུ་ཐལ་མོ་སྦྱར་ཏེ་དྲང་པོར་འདུག་ནས་སེམས་ཅན་རྣམས་ལ་སྙིང་རྗེ་
ཆེན་པོའི་སེམས་བསྐྱེད་དེ། འཛུམ་པའི་མདངས་ ཀྱིས་ཐོགས་པ་མི་མངའ་བའི་ཐུགས་རྗེ་ཆེན་པོའི་
སེམས་རྒྱ་ཆེར་ཡོངས་སུ་རྫོགས་པ་ཞེས་བྱ་བའི་གཟུངས་ཀྱི་ཚིག་གྱ་ནོམ་པ་འདི་དག་སྨྲས་སོ། །ན་མོ་
རཏྣ་ཏྲ་ཡཱ་ཡ། ན་མ་ཨཱར་བ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏྭཱ་ཡ་མ་ཧཱ་ས་ཏྭ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ།
ཨོཾ་སརྦ་བནྡྷ་ན་ཙྪེ་ད་ན་ཀ་རཱ་ཡ། སརྦ་པཱ་པ་ས་མུ་དྲོ་ཙྪིཥ་ཎ་ཀ་རཱ་ཡ། སརྦ་བྱཱ་དྷི་པྲ་ཤ་མ་ན་ཀ་རཱ་ཡ།
སརྦ་ཨི་ཏུ་པ་དྲ་བ་བི་ནཱ་ཤ་ན་ཀ་རཱ་ཡ། སརྦ་བྷ་ཡེ་ཥཱཏཱ་ར་ཎ་ཀ་རཱ་ཡ། ཏསྱ། ན་མ་ཨཱི་ཏཱ་ཨི་དཾ་ཨཱརྱ་བ་
ལོ་ཀི་ཏེ་ཤྭ་རཱ་ཡ། ཏ་བ་ནཱི་ལ་ཀཊྛམ་པ་ར་མ་ཧྲི་ད་ཡ་མཱ་པརྟ་ཡི་རྒྱུ་མི། སརྦ་རླསཱ་དྷ་ནཾ། ཤུ་བྷ་ཙེ་ཏ་ནཾ།
སརྦ་བྷཱུ་ཏཱ་ནཾ། པཱ་པ་མཱརྒ་བི་ཤྭ་དྷ་ཀཾ །ཏདྱ་ཐཱ། ཨཱ་ལོ་ཀེ །ཨ་དྷི་པ་ཏི། ལོ་ཀ་ཨ་ཏི་ཤྭ་ན་ཏེ། ཨེ་ཧེ་ཧི། མ་
ཧཱ་བོ་དྷི་ས་ཏཱ། ཧེ་བོ་དྷི་ས་ཏཱ། ཧེ་མ་ཧཱ་བོ་དྷི་ས་ཏཱ། ཧེ་པྲ་ཡ་བོ་དྷི་ས་ཏཱ། ཧེ་མ་ཧཱ་ཀཱ་རུ་ཎི་ཀ་མ་ཧཱ་སྨྲ་ར་ཤྲཱི་
ད་ཡ་ན། ཨེ་ཧེ་ཧི། ཨཱརྱ་བ་ལོ་ཀི་ཏེ་ཤྭ་རཱ་ཡ། པ་ར་མ་མེ་ཏྲི་ཙིཏྟ་ཀཱ་རུ་ཎི་ཀ་ཀུ་རུ་ཀུ་རུ། ཀརྨ་སཱ་དྷ་ཡ་སྭཱ་
དྷ་ཡ། བི་དྷུ་ན་དེ་ཧི་དེ་ཧི། མེ་ཨ་རཾ་ག་མཾ་ག་མ་བི་ཧཾ་ག་མ། སིདྡྷི་ཡོ་གི་ཤྭ་ར་དུ་ཧུ་དུ་ཧུ་བཱིར་ན་ཏེ་མ་ཧཱ་བཱི་
རྱ་ན་ཏེ། དྷ་ར་དྷ་ར། དྷ་རེནྡེ་ཤྭ་ར། ཙ་ལ་ཙ་ལ་བི་མ་ལ་མཱུརྟེ་ཨཱརྱ་བ་ལོ་ཀི་ཏེ་ཤྭ་ར། ཛི་ན་ཀྲྀ་ཥཱ་ཛ་ཊ།
མུ་ཀུ་ཊ། ཨ་ལཾ་ཀྲྀ་ཏ་ཤ་རཱི་ར། ལཾ་བ་པྲ་ལཾ་བ་ལི་ལོ་བ། མ་ཧཱ་སིདྡྷི་བིར་དྷ་ར། བ་ལ་བ་ལ་མ་ཧཱ་བ་ལ།
མ་ལ་མ་ལ་མ་ཧཱ་མ་ལ། ཙ་ལ་ཙ་ལ་མ་ཧཱ་ཙ་ལ། ཀྲྀཏྟ་བཎ་ཀྲྀཥྛ་པཀྵ། ཀྲྀ་ཥཱ་པཱ་ཤ། ནིནྡྷཱ་ཏ་ན། ཧེ་པདྨ་
ཏས། ཙ་ར་ཙ་ར་ནི་བྱཱ་རེ་ཤྭ་རེ། ཀྲྀ་ཥཱ་སརྦ་ཀྲྀ་ཐ་ཡ་ཛྙཱ་པ་བཱི་ཏ། ཨེ་ཧེ་ཧི་མ་ཧཱ་པཱ་རཱ་ཧ་མུ་ཁ་ཏྲི་པུ་ར་ད་ཧ་
ནེ་ཤྭ་ར། ནཱ་རཱ་ཡ་ཎ་བ་ལ་རཱུ་པ་བེ་ཥ་དྷ་ར། ཧེ་ནཱི་ལ་ཀནྟཱ། ཨེ་ཧེ་ཧི། མ་ཧཱ་ཧ་ལ་ཧ་ལ་བི་ཥ་ནིརྫི་ཏ། ལོ་
ཀ་སྱ། རཱ་ག་བི་ཥ་བི་ནཱ་ཤ་ནཾ། དྭེ་ཥ་བི་ཥ་བི་ནཱ་ཤ་ནཾ། མོ་ཧ་པི་ཥ་བི་ནཱ་ཤ་ནཾ། ནིརྨ་ཀླུ་ཎ་ཧུ་ལུ་ཧུ་ལུ།
མུཉྩ་མུཉྩ། མུ་ཧུ་མུ་ཧུ། རཱ་ཧུ་ལ་རཱ་ཧུ་ལ། ཧ་ལ་ཧ་ལཱ་ཧཱ་རེ་མ་ཧཱ་པདྨ་ནཱ་བྷི། ས་ར་ས་ར། སི་རི་སི་རི། སུ
(༡༢༧བ)རུ་སུ་རུ། བུདྡྷ་བུདྡྷ། བོ་དྷ་ཡ་བོ་དྷ་ཡ། བྷོ་དྷ་ཡཱ་མི་ཏ་བ་ནཱི་ལ་ཀཎཱ། ཨེ་ཧེ་ཧི་ནཱི་ལ་ཀཎཱ།
ཀྱེ་ཧི་བཱ་མ་སྦི་ཏ་མ་ཧཱ་སཾ་ཧ་མུ་ཁ། ཧ་ས་ཧ་ས། མུཉྩ་མུཉྩ་མ་ཧཱ་བྷཱུ་ཊྚ་ཧཱ་སྱ། ཨེ་ཧེ་ཧི་བྷོ་བྷོ་མ་ཧཱ་སིདྡྷི་ཡོ་གི་
ཤུ་ར་བྷ་ཎ་བྷ་ཎ། བཱ་ཙ་སཱ་དྷ་ཡ་སཱ་དྷ་ཡ། བི་དྷཾ་སྨ་ར་སྨ་ར་ཧཱུཾ། ཧེ་བྷ་ག་བ་ན་ཏཱ་ལོ་ཀ་བི་ལོ་ཀ་ཏྭཾ། ཏ་ཐཱ་
ཨེ་
- 212 -



ས་
པོ་ཡང་
ཐུགས་རྗེ་ཆེན་པོ་རྒྱུ་ཆེར་ཡོངས་སུ་རྫོགས་པའི་གཟུངས།
ག་ཏཱ་ནཾ། ད་དྭ་ཏི་མེ་དར་ན་ཀཱ་མ་སྱ་དར་ནཾ། པྲ་སཱ་དྷ་ཡ་མེ་སྭཱ་ཧཱ། སིདྡྷཱ་ཡ་སྭཱ་ཧཱ། མ་ཧཱ་སིདྡྷཱ་ཡ་སྭཱ་ཧཱ།
སིདྡྷི་ཡོ་གི་ཤྭ་རཱ་ཡ་སྭཱ་ཧཱ། ནཱི་ལ་ཀཎཱ་ཡ་སྭཱ་ཧཱ། བཱ་རཱ་ཧ་མུ་ཁཱ་ཡ་སྭཱ་ཧཱ། མ་ཧཱ་བཱ་རཱ་ཧ་མུ་ཁཱ་ཡ་སྭཱ་ཧཱ། ན་ར་
སཾ་ཧ་མུ་ཁཱ་ཡ་སྭཱ་ཧཱ། མ་ཧཱ་ན་ར་སཾ་ཧ་མུ་ཁཱ་ཡ་སྭཱ་ཧཱ། བཛྲ་ཧས་ཡ་སྭཱ་ཧཱ། མ་ཧཱ་བཛྲ་ཧས་ཡ་སྭཱ་ཧཱ། སིདྡྷ་
བིརྱ་དྷ་རཱ་ཡ་སྭཱ་ཧཱ། མ་ཧཱ་སིདྡྷི་བདུ་དྷ་རཱ་ཡ་སྭཱ་ཧཱ། པདྨ་ཧས་ཡ་སྭཱ་ཧཱ། མ་ཧཱ་པདྨ་ཧ་སྭཱ་ཡ་སྭཱ་ཧཱ། ཀྲྀཥཱ་སརྦ་
ཀྲྀ་ཏ་ཡ་ཛྙཱ་པ་བཻ་ཏཱ་ཡ་སྭཱ་ཧཱ། མ་ཧཱ་མཱ་ལ་མུ་ཀུ་ཊ་དྷ་རཱ་ཡ་སྭཱ་ཧཱ། ཙ་ཀྭ་ཡུ་བྷ་དྷ་རཱ་ཡ་སྭཱ་ཧཱ། ཤི་ཁ་ཤརྡ་
ནིཙྪཱ་ད་ན་ཀ་རཱ་ཡ་སྭཱ་ཧཱ། བོ་དྷ་ན་ཀ་རཱ་ཡ་སྭཱ་ཧཱ། བཱ་མ་སནྟ་དེ་ཤ་སྦི་ཏ་ཀྲྀཥཱ་ཛི་ནཱ་ཡ་སྭཱ་ཧཱ། པཱ་མ་ཧསྟི་བྱ་
གྲྭ་ཙརྨ་ནི་པཱ་ས་ནཱ་ཡ་སྭཱ་ཧཱ། ལོ་ཀེ་ཤྭ་རཱ་ཡ་སྭཱ་ཧཱ། མ་ཧཱ་ལོ་ཀེ་ཤྭ་རཱ་ཡ་སྭཱ་ཧཱ། སརྦ་སིདྡྷེ་ཤྭ་རཱ་ཡ་སྭཱ་ཧཱ།
རཀྵ་རཀྟ་ཚྭ་སྭཱ་ཧཱ། ཀུ་རུ་རཀཱ་མུ་དྲུ་ཊཾ་སྭཱ་ཧཱ། ན་མོ་བྷ་ག་ཝ་ཏེ། ཨཱརྱ་བ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏཱ་ཡ།
མ་ཧཱ་ས་ཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། སིདྡྷནྟུ་མེ་མནྡྲ་པ་དཱ་ནི་སྭཱ་ཧཱ། བྱང་ཆུབ་སེམས་དཔའ་སེམས་དཔའ་
ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་རིག་སྔགས་འདི་སྨྲས་མ་ཐག་ཏུ
རྣམ་པ་དྲུག་ཏུ་རབ་ཏུ་གཡོས་པར་གྱུར། ལྷ་རྣམས་ཀྱིས་ཀྱང་རིན་པོ་ཆེའི་མེ་ཏོག་གི་ཆར་མངོན་པར་
བབ་པར་གྱུར། ཕྱོགས་བཅུའི་སངས་རྒྱས་རྣམས་ཀྱིས་ཀྱང་རྗེས་སུ་ཐུགས་དགྱེས་པར་གྱུར། ལྷའི་བུའི་
བདུད་དང་མུ་སྟེགས་ཅན་རྣམས་ནི་འཇིགས་ཤིང་དངངས་ནས་སྤུ་ཟིང་ཞེས་བྱེད་པར་གྱུར། འཁོར་འདུས་
པ་མང་པོ་ཐམས་ཅད་ལས། ཁ་ཅིག་གིས་ནི་རྒྱུན་དུ་ཞུགས་པའི་འབྲས་བུ་ཐོབ་པར་གྱུར། ཁ་ཅིག་གིས་
ནི་ལན་ཅིག་ཕྱིར་འོང་བའི་འབྲས་བུ་(༡༢༨ན)ཐོབ་པར་གྱུར། ཁ་ཅིག་གིས་ནི་ཕྱིར་མི་འོང་བའི་འབྲས་
བུ་ཐོབ་པར་གྱུར། ཁ་ཅིག་གིས་ནི་དགྲ་བཅོམ་པའི་འབྲས་བུ་ཐོབ་པར་གྱུར། ཁ་ཅིག་གིས་ནི་ས་དང་པོ་
དང་། ས་གཉིས་པ་དང༌། ས་གསུམ་པ་དང་། ས་བཞི་པ་དང༌། ས་ལྔ་པ་ཐོབ་པར་གྱུར་ནས། ས་བཅུ་
པའི་བར་དུ་ཐོབ་པར་གྱུར། སེམས་ཅན་ཚད་མེད་པ་སྙེད་ནི་བྱང་ཆུབ་ཏུ་སེམས་བསྐྱེད་པར་གྱུར་ཏོ། །དེ་
ནས་ཚངས་པ་ཆེན་པོ་སྟན་ལས་ལངས་ཏེ་གོས་ཚགས་བཅོས་ནས་གུས་པར་ཐལ་མོ་སྦྱར་ཏེ། བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། །ཀྱེ་སྐྱེས་
བུ་ཆེན་པོ་ལེགས་སོ། །བདག་གིས་སྔོན་འདས་པའི་དུས་ན་དེ་བཞིན་གཤེགས་པའི་འདུས་པ་ཚད་མེད་
- 213 -



མ་ཎི་བཀའ་འབུམ།
པ་སྙེད་དག་ཏུ་ཆོས་རྣམ་པ་སྣ་ཚོགས་དང་། གཟུངས་རྣམ་པ་སྣ་ཚོགས་ཐོས་པར་གྱུར་མོད་ཀྱི། སྔོན་ཆད་
ནམ་ཡང་ཐོགས་པ་མི་མངའ་བའི་ཐུགས་རྗེ་ཆེན་པོའི་སེམས་ཀྱི་གཟུངས་ཆེན་མོའི་རིག་སྔགས་ཀྱི་ཚིག་
གྱ་ནོམ་པ་འདི་ལྟ་བུ་ཐོས་པར་མ་གྱུར་ན། སྐྱེས་བུ་ཆེན་པོ་ཁྱོད་ཀྱིས་བདག་ལ་གཟུངས་འདིའི་དབྱིངས་
ཀྱི་མཚན་ཉིད་རྒྱ་ཆེར་བཤད་དུ་གསོལ། བདག་ཅག་འཁོར་མང་པོ་རྣམས་ཤིན་ཏུ་ཐོས་པར་མོས་སོ། །
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཚངས་པ་ཆེན་པོ་ལ་སྨྲས་པ། ལྷའི་རྒྱལ་པོ་
ཁྱོད་ཐབས་མཁས་པས་སེམས་ཅན་ཐམས་ཅད་ལ་ཕན་གདགས་པའི་ཕྱིར་དེ་སྐད་དུ་དྲིས་པ་ཡིན་པས།
དེང་ཁྱོད་ལེགས་པར་ཉོན་ཅིག་དང་བདག་གིས་ཁྱོད་ལ་མདོ་ཙམ་ཞིག་བཤད་པར་བྱའོ། །བྱང་ཆུབ་
སེམས་དཔའ་སྤྱན་རས་གཟིགས་དབང་ཕྱུག་གིས་སྨྲས་པ། དེ་ནི་སྙིང་རྗེ་ཆེན་པོའི་སེམས་ཡིན། མཉམ་
པའི་སེམས་ཡིན། འདུས་མ་བྱས་ཀྱི་སེམས་ཡིན། མངོན་པར་ཞེན་པ་མེད་པའི་སེམས་ཡིན། སྟོང་
ཉིད་དུ་ལྟ་བའི་སེམས་ཡིན། གུས་པའི་སེམས་ཡིན། དམ་པའི་སེམས་ཡིན། འདྲེས་པ་མེད་པའི་སེམས་
ཡིན། བླ་ན་མེད་པའི་བྱང་(༡༢༨བ)ཆུབ་ཀྱི་སེམས་ཡིན་ཏེ། དེ་ལྟ་བུའི་སེམས་གང་ཡིན་པ་དེ་དག་ནི་
གཟུངས་ཀྱི་མཚན་ཉིད་ཡིན་པར་རིག་པར་བྱ་སྟེ། ཁྱོད་ཀྱིས་འདི་ཁོ་ན་བཞིན་དུ་མངོན་པར་བསྒྲུབ་པར་
བྱའོ། །ཚངས་པའི་རྒྱལ་པོ་ཆེན་པོས་སྨྲས་པ། བདག་ཅག་འཁོར་མང་པོ་རྣམས་ནི་དེང་གདོད་གཟུངས་
འདིའི་མཚན་ཉིད་གང་ཡིན་པ་ཁོང་དུ་ཆུད་པར་གྱུར་པས་དེང་ཕྱིན་ཆད་ཡོངས་སུ་བཟུང་ནས་བརྗེད་པར་
བགྱིད་པའི་ཐུགས་མི་ཐུབ་བོ། །འཕགས་པ་སྤྱན་རས་གཟིགས་དབང་ ཕྱུག་ གིས་སྨྲས་པ། རིགས་ ཀྱི་
བུའམ། རིགས་ཀྱི་བུ་མོ་གང་ལ་ལ་ཞིག་རིག་སྔགས་འདི་འདོན་ཅིང་ཡོངས་སུ་འཛིན་པ་གང་ཡིན་པ་
དེས་བྱང་ཆུབ་ཀྱི་སེམས་རྒྱ་ཆེན་པོ་བསྐྱེད་ནས། སེམས་ཅན་ཐམས་ཅད་ཡོངས་སུ་མྱ་ངན་ལས་བཟླ་བར་
ཡི་དམ་ཡང་དག་པར་བླང་བར་བྱའོ། །བདག་ཉིད་གསོ་སྦྱོང་དང་ཚུལ་ཁྲིམས་ལ་གནས་ནས་སེམས་ཅན་
རྣམས་ལ་མཉམ་པའི་སེམས་བསྐྱེད་དེ། རྟག་པར་རིག་སྔགས་འདི་རྒྱུན་ཆད་པ་མེད་པར་གདོན་པར་བྱའོ། །
གནས་ཁང་གཙང་མའི་ནང་དུ་འདུག་སྟེ། ཡོངས་སུ་དག་པར་ཁྲུས་བྱས་ནས་གོས་གཙང་མ་བགོས་ཏེ། བ་
དན་དཔྱངས་མར་མེ་སྦར་ཏེ། སྤོས་དང་། མེ་ཏོག་དང་། ཞལ་ཟས་ཀྱི་མཆོད་པ་བྱས་ནས་སེམས་རྩེ་
བ 214 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
གཅིག་ཏུ་གཏད་དེ། དམིགས་པ་ཐ་དད་པ་གཞན་ལ་མི་དམིགས་པར་ཆོས་བཞིན་དུ་འདོན་ཅིང་ཡོངས་
སུ་འཛིན་པར་བྱེད་ན། དེའི་ཚེ་བྱང་ཆུབ་སེམས་དཔའ་ཉི་འོད་དང་། བྱང་ཆུབ་སེམས་དཔའ་ཟླ་འོད་ལྷ་
དང་། དྲང་སྲོང་ཚད་མེད་པ་སྙེད་དག་དེར་ལྷགས་ནས་དབང་བྱེད་ཅིང་མངོན་རྟགས་ཀྱང་སྟོན་པར་གྱུར་
ལ། བདག་ཀྱང་དེའི་ཚེ་མིག་སྟོང་གིས་དེ་ལ་ལྟ་བར་བྱེད། ལག་པ་སྟོང་གིས་ནི་དེ་ལ་ཡོངས་སུ་སྲུང་ཞིང་
བྱིན་གྱིས་རློབ་པར་བྱེད་པས། འཇིག་རྟེན་པའི་གཙུག་ལག་ཇི་སྙེད་པ་དེ་དག་ཀྱང་ཡོངས་སུ་འཛིན་པར་
འགྱུར། མུ་སྟེགས་ཅན་གྱི་ཆོས་ཀྱི་ཆོ་ག་དང་། སྨང་ཇི་སྙེད་པ་ཐམས་ཅད་ཀྱང་རྟོགས་ཤིང་ཁོང་དུ་ཆུད་པར་
འགྱུར་རོ། །རིག་སྔགས་འདི་འདོན་ཅིང་ཡོངས་སུ་འཛིན་པར་ (༡༢༩ན)བྱེད་པ་གང་ཡིན་པ་དེས་ནི་
འཇིག་རྟེན་ན་གདོན་དང་ནད་རྣམ་པ་བརྒྱད་ཁྲི་བཞི་སྟོང་ཡོད་པ་དག་གསོས་ནས་འཚོ་བར་བྱེད་དོ། །
འདྲེ་སྲིན་ཐམས་ཅད་ལ་དབང་བྱེད་ཅིང་ལྷའི་བུའི་བདུད་རྣམས་ཀྱང་འདུལ་བར་བྱེད། མུ་སྟེགས་ཅན་
རྣམས་ཀྱང་ཚར་གཅོད་པར་བྱེད་དོ། །གལ་ཏེ་རིའམ་དགོན་པ་ན་གནས་ཏེ་མདོ་སྡེ་ཁ་ཏོན་དུ་འདོན་པ་
དང་། བསམ་གཏན་སྒོམ་པ་དང༌། རིའི་ལྷ་དང་། འདྲེ་སྲིན་གནོད་པ་བྱེད་པ་དག་ནན་གྱིས་ཀྱལ་ཀ་བྱས་
ནས། སེམས་མཉམ་པར་གཞག་ཏུ་མི་རུང་བར་གྱུར་ན། རིག་སྔགས་འདི་ལན་ཅིག་བཟླས་པ་བྱས་ན་
འདྲེ་སྲིན་དེ་དག་ཐམས་ཅད་འཆི་བར་འགྱུར་རོ། །གལ་ཏེ་ཆོས་བཞིན་དུ་བཟླས་བརྗོད་བྱས་ཏེ། སེམས་
ཅན་རྣམས་ལ་སྙིང་བརྩེ་བའི་སེམས་བསྐྱེད་པར་གྱུར་ན་བདག་ཀྱང་དེའི་ཚེ་དགེ་བའི་ལྷ་དང་། ཀླུའི་རྒྱལ་
པོ་ཐམས་ཅད་དང་། ལག་ན་རྡོ་རྗེ་གསང་བ་པ་རྣམས་ལ་རྟག་པར་དེའི་རྗེས་སུ་འབྲང་ཞིང་ཡོངས་སུ་
སྲུང་བ་གྱིས་ཤིག །དེའི་ཉེ་འཁོར་ན་གནས་ནས་མིག་གི་འབྲས་བུ་བཞིན་དུ་ཡོངས་སུ་སྲུངས་ཤིག །
རང་གི་སྲོག་གི་དབང་པོ་བཞིན་དུ་ཡོངས་སུ་སྐྱོབས་ཤིག་ཅེས་བསྒོ་བར་འགྱུར་རོ། །གང་དག་ལ་བསྒོ་
བར་བྱེད་པ་བསྟན་པའི་ཕྱིར་ཚིགས་སུ་བཅད་དེ་སྨྲས་པ། བདག་གིས་གསང་བའི་བདག་པོ་རྡོ་རྗེ་འཆང་། །
བདུད་རྩི་འཁྱིལ་པ་སྨེ་བརྩེགས་ལྕགས་ཀྱུ་ཅན། །སྟོབས་ལྡན་ཤང་ཀ་ར་དང་སྡེ་བརྒྱད་དག །བཏང་ནས་
རྟག་ཏུ་གཟུངས་འཛིན་སྲུང་བར་བྱེད། །བདག་གིས་དབང་ཕྱུག་དང་ནི་མཐུ་ཆེན་དང༌། །ཀུ་བེ་ར་དང་སེར་
སྐྱའི་བདག་པོ་དག །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་ནོར་སྲུང་དང་ནི་ཆུ་
- 215 -



མ་ཎི་བཀའ་འབུམ།
ལྷ་དང་། །དགེ་རྒྱས་དང་ནི་པ་ རི་ཙི་ཏྲ་དག ། བཏང་ནས་རྟག་ཏུ་གཟུངས་འཛིན་སྲུང་བར་བྱེད། །
བདག་གིས་ས་སར་ཙ་དང་མ་ཧཱ་ར། །ཀུ་ལནྟན་དང་ནི་ལྔས་རྩེན་དག །བཏང་ནས་རྟག་ཏུ་གཟུངས་
འཛིན་སྲུང་བར་བྱེད། །བདག་གིས་པི་པ་ཀ་(༡༢༩བ)ལའི་རྒྱལ་པོ་དང་། །དཔལ་ལྡན་བྱི་ཏ་དང་ནི་སུ་
ར་ཧ་རོ། །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་ཚངས་པ་དང་ནི་སམྦུ་ར། །
གནས་གཙང་སྡེ་ལྔ་དག་དང་མཚེ་མ་དག །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་
གིས་བརྒྱ་བྱིན་སུམ་ཅུ་རྩ་གསུམ་ལྷ། །སྤོབས་ཆེན་དཔལ་ལྡན་དང་ནི་ས་ཏ་ན། །བཏང་ནས་རྟག་ཏུ་
གཟུངས་འཛིན་སྲུང་བར་བྱེད། །བདག་གིས་རྒྱལ་པོ་ཡུལ་འཁོར་སྲུང་དང་ནི། །མ་མོ་ལྷ་ལ་སོགས་པ་
མཐུ་ཆེན་འཁོར། །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་རྒྱལ་པོ་འཕགས་
སྐྱེས་པོ་དང་ནི། །མིག་མི་བཟང་
་བཟང་དང་རྣམ་ ཐོས་བུ་དག་ཀྱང་། །བཏང་ནས་རྟག་ཏུ་གཟུངས་འཛིན་སྲུང་
བར་བྱེད། །བདག་གིས་གསེར་མདོག་རྨ་བྱའི་རྒྱལ་པོ་དང༌། །སྡེ་དཔོན་ཉི་ཤུ་བརྒྱད་དང་དྲང་སྲོང་འཁོར། །
བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་ནོར་བུ་བཟང་པོ་དག་དང་ནི། །སྡེ་
དཔོན་ཆེན་པོ་ས་ འཛིན་པུ་ལ་པ། །བཏང་ནས་རྟག་ཏུ་གཟུངས་ འཛིན་སྲུང་བར་བྱེད། །བདག་གིས་
དགའ་བོ་དང་ནི་བསྙེན་དགའ་བོ། །ཀླུ་རྒྱལ་རྒྱ་མཚོ་དང་ནི་ཨེ་ལའི་འདབ། །བཏང་ནས་རྟག་ཏུ་གཟུངས་
འཛིན་སྲུང་བར་བྱེད། །བདག་གིས་ལྷ་མ་ཡིན་དང་དྲི་ཟ་དང་། །མཁའ་ལྡིང་ མིའམ་ཅི་དང་ལྟོ་འཕྱེ་
རྣམས། །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་ཆུ་དང་མེ་དང་གློག་གི་ལྷ། །
གྲུལ་བུམ་བདག་པོ་དང་ནི་ཤ་ཟ་དག །བཏང་ནས་རྟག་ཏུ་གཟུངས་འཛིན་སྲུང་བར་བྱེད། །བདག་གིས་
ལྷ་མ་ཡིན་དང་དྲི་ཟ་དང་། །མཁའ་ལྡིང་མིའམ་ཅི་དང་ལྟོ་འཕྱེ་རྣམས། །བཏང་ནས་རྟག་ཏུ་གཟུངས་
འཛིན་སྲུང་བར་བྱེད། །བདག་གིས་ཆུ་དང་མེ་དང་གློག་གི་ལྷ། །གྲུལ་བུམ་བདག་པོ་དང་ནི་ཤ་ཟ་དག །
བཏང་ནས་རྟག་ཏུ་གཟུངས་འཛིན་སྲུང་བར་བྱེད། །དགེ་བའི་ལྷ་དེ་དག་དང་ཀླུའི་རྒྱལ་པོ་དང་། མ་མོ་ལ་
སོགས་པ་དེ་དག་ཀྱང་སོ་སོ་ནས་འཁོར་ལྔ་བརྒྱ་དང་བཅས་པ་དང་། མཐུ་ཆེན་པོ་དང་ལྡན་པའི་གནོད་
སྦྱིན་དག་གིས་ཀྱང་རྟག་པར་ཐུགས་རྗེ་ཆེན་པོའི་རིག་སྔགས་འདོན་ཅིང་ཡོངས་སུ་འཛིན་པ་དེ་ལ་ཡོངས་
- 216 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
སུ་བསྲུང་ཞིང་སྐྱོབ་པར་བྱེད་པས། གང་ཟག་དེ་རི་དང་དགོན་པ་ན་གཅིག་པུ་ཉལ་བར་གྱུར་ན་ཡང་དགེ་
བའི་ལྷ་དེ་དག་རེས་ཀྱི་མཚན་མོས་དེ་ལ་བསྲུངས་ནས་བགེགས་དང་བར་ཆད་ཡོངས་སུ་(༡༣༠ན)སེལ་
བར་བྱེད་དོ། །གལ་ཏེ་གཅོང་རོང་དག་ཏུ་གནས་ཏེ་ལམ་སྟོར་བར་གྱུར་པ་ལས་རིག་སྔགས་འདི་བཟླས་
པར་གྱུར་ན་དེའི་དབང་གིས་དགེ་བའི་ལྷ་དང་། ཀླུའི་རྒྱལ་པོ་དག་དགེ་བའི་མིའི་གཟུགས་སུ་མངོན་པར་
སྤྲུལ་ནས་ལམ་ཡང་དག་པ་ཉིད་སྟོན་པར་འགྱུར་རོ། །གལ་ཏེ་རི་དང་ནགས་ཚལ་དང་དགོན་པ་དག་ཏུ་
གནས་པ་ལས་ཆུ་དང་མེ་དག་གིས་ཕོངས་པར་གྱུར་ན་ཡང་ཀླུའི་རྒྱལ་པོ་དག་གིས་ཡོངས་སུ་བསྲུང་བའི་
ཕྱིར་ཆུ་དང་མེ་དག་མངོན་པར་སྤྲུལ་པར་འགྱུར་རོ། །བྱང་ཆུབ་སེམས་དཔའ་སྤྱན་རས་གཟིགས་དབང་
ཕྱུག་གིས་གཞན་ཡང་གཟུངས་འདི་འདོན་ཅིང་ཡོངས་སུ་འཛིན་པ་དག་གི་ཆེད་དུ་གནོད་པ་དང་བགེགས་
ཡོངས་སུ་བསལ་བའི་ཕྱིར་ཤིན་ཏུ་བསིལ་བའི་ཚིགས་སུ་བཅད་པ་འདི་དག་སྨྲས་སོ། །གང་ཞིག་རི་དང་
འབྲོག་དགོན་སོང་བ་ལས། །སྟག་དང་སྤྱང་ཀི་གཅན་གཟན་གཏུམ་པོ་དང་། །རྩངས་པ་སྦྲུལ་དང་འདྲེ་
སྲིན་ཕྲད་གྱུར་ཀྱང་། །གཟུངས་འདི་འདོན་པ་ཐོས་ན་གནོད་མི་ནུས། །གང་ཞིག་ཆུ་བོ་རྒྱ་མཚོར་ཞུགས་
པ་ལས། ། གདུག་པའི་ཀླུ་དང་ཆུ་སྲིན་མ་རུངས་དང༌། །གནོད་སྦྱིན་སྲིན་པོ་ཉ་དང་རུས་སྦལ་དག །
གཟུངས་འདི་ཐོས་ན་སོ་སོར་འབྱེར་བར་འགྱུར། །གང་ཞིག་གཡུལ་སྤོང་དགྲ་ཡིས་བསྐོར་བའམ། །ཆོམ་
རྐུན་མ་རུངས་ནོར་ནི་འཕྲོག་པའི་ཚེ། །རྩེ་གཅིག་ཐུགས་རྗེ་ཆེན་པོའི་གཟུངས་བཟླས་ན། །དེ་དག་བརྩེ་
སེམས་བསྐྱེད་ནས་ལྡོག་པར་འགྱུར། །གང་ཞིག་རྒྱལ་པོའི་གྱོད་ལ་ཐོགས་པ་དང་། །ལྕགས་སྒྲོག་ཁོང་
སྒྲིལ་བཙོན་རར་ཆུད་པའི་ཚེ། །རྩེ་གཅིག་ཐུགས་ རྗེ་ཆེན་པོའི་གཟུངས་བཟླས་ན། །རྒྱལ་པོས་བརྩེ་
སེམས་ཀྱིས་ནི་གཏོང་བར་འགྱུར། །གང་ཞིག་བྱད་སྟེམས་དུག་མདའི་ཁྱིམ་ཞུགས་ཏེ། །ཟས་སྐོམ་དུག
ཅན་གྱིས་ནི་གསོད་པའི་ཚེ། །རྩེ་གཅིག་ཐུགས་རྗེ་ཆེན་པོའི་གཟུངས་བཟླས་ན། །དུག་ཉིད་ཟིལ་མངར་
ཟས་སྐོམ་ཉིད་དུ་འགྱུར། །བུད་མེད་སྦྲུམ་མ་བུ་ནི་བཙའ་བའི་ཚེ། །བདུད་ཀྱིས་ བགེགས་ བྱས་ སྡུག་
བསྔལ་མི་བཟོད་ཚེ། །རྩེ་གཅིག་ཐུགས་རྗེ་ཆེན་པོའི་གཟུངས་བཟླས་ན། །འདྲེ་ (༡༣༠བ) གདོན་བྱེར་
ནས་བདེ་བར་བཙའ་བར་འགྱུར། །ཀླུ་གདོན་གཏུམ་པོས་གདུག་པའི་དབུགས་བཏང་བས། །ཚ་བའི་
- 217



མ་ཎི་བཀའ་འབུམ།
ནད་ཀྱིས་ཉེན་ནས་འཆིར་ཉེ་ཚེ། །རྩེ་གཅིག་ཐུགས་རྗེ་ཆེན་པོའི་གཟུངས་བཟླས་ན། །འདྲེ་གདོན་བྱེར
ནས་བདེ་བར་བཙའ་བར་འགྱུར། །ཀླུ་གདོན་གཏུམ་པོས་གདུག་པའི་དབུགས་བཏང་བས། །ཚ་བའི་ནད་
ཀྱིས་ཉེན་ནས་འཆིར་ཉེ་ཚེ། །རྩེ་གཅིག་ཐུགས་རྗེ་ཆེན་པོའི་ གཟུངས་ བཟླས་ན། །རིམས་ ནད་བསལ་
ནས་ཚེ་ནི་རིང་བར་འགྱུར། །ཀླུ་གདོན་རྒྱུ་བས་གཙེས་ཏེ་སྐྱངས་པ་དང་། །ཤུ་འབྲས་མི་བཟད་རྣག་ཁྲག་
འཛག་པའི་ཚེ། །རྩེ་གཅིག་ཐུགས་ རྗེ་ཆེན་པོའི་གཟུངས་བཟླས་ནས། །མཆིལ་མ་ལན་གསུམ་བྱུགས་
པས་སྐྲངས་པ་ཞི། །སེམས་ཅན་རྟོག་པས་མི་དགེ་བསྐྱེད་པས་ན། །བྱད་སྟེམས་སྔགས་དང་དགྲས་ནི་
གཙེས་པའི་ཚེ། །རྩེ་གཅིག་ཐུགས་རྗེ་ཆེན་པོའི་གཟུངས་བཟླས་ན། །སྟེམས་གནོད་དེ་ཀུན་གཏོང་བའི་
མི་ལ་འདུ། །སྡིག་འཕེལ་སྙིགས་མས་དམ་ཆོས་འཇིག་པ་ན། །འདོད་པའི་མེ་ཆེན་སེམས་ནི་རྨོངས་ལོག་
པས། ཁྱོ་ཤུག་སོ་སོར་གཞན་ལ་འདོད་ཞེན་ནས། །ཉིན་མཚན་ལོག་བསམ་རྒྱུན་ནི་མི་འཆད་ཚེ། ། གང་
ཞིག་ཐུགས་རྗེ་ཆེན་པོའི་གཟུངས་བཟླས་ན། །འདོད་པའི་མེ་ཞི་ལོག་པའི་སེམས་བསལ་འགྱུར། །བདག་
གིས་གཟུངས་འདིའི་མཐུ་སྟོབས་རྒྱས་བརྗོད་ན། །བསྐལ་པར་བརྗོད་ཀྱང་མཐར་ཐུག་ཡོང་མི་འགྱུར། །
རིག་སྔགས་འདི་ལན་ལྔ་བཟླས་ཏེ་ཚོན་སྣ་ལྔའི་སྐུད་པ་ལ་མདུད་པ་ཉི་ཤུ་རྩ་བཞི་མདུད་ནས་མགུལ་དུ་
གདགས་པར་བྱའོ། །གཟུངས་འདི་ནི་འདས་པའི་དེ་བཞིན་གཤེགས་པ་གངྒཱའི་ཀླུང་བྱེ་བ་ཕྲག་དགུ་བཅུ་
རྩ་དགུའི་བྱེ་མ་སྙེད་ ཀྱིས་གསུངས་པ་ཡིན་ཏེ། དེ་བཞིན་གཤེགས་པ་དེ་དག་གིས་རྣལ་འབྱོར་པ་གང་
དག་ཕ་རོལ་ཏུ་ཕྱིན་པ་དྲུག་མངོན་པར་བསྒྲུབ་པ་ཡོངས་སུ་མ་རྫོགས་པ་དག་ཡོངས་སུ་རྫོ་གས་པར་བྱ་
བའི་ཕྱིར་དང༌། བྱང་ཆུབ་ཏུ་སེམས་མ་བསྐྱེད་པ་དག་མྱུར་དུ་བྱང་ཆུབ་ཏུ་སེམས་བསྐྱེད་པར་བྱ་བའི་ཕྱིར་
དང༌། ཉན་ཐོས་ཀྱི་གང་ཟག་གང་དག་འབྲས་བུ་མངོན་དུ་མ་བྱས་པ་དེ་དག་མྱུར་དུ་མངོན་དུ་བྱ་བའི་
ཕྱིར། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་དྲང་སྲོང་གང་དག་བླ་ན་མེད་པའི་བྱང་ཆུབ་
ཏུ་སེམས་མ་བསྐྱེད་པ་དག་མྱུར་དུ་སེམས་བསྐྱེད་པར་བྱ་བའི་ཕྱིར་དང༌། སེམས་ཅན་གང་དག་
(༡༣༡ན)ཐེག་པ་ཆེན་པོ་འདི་ལ་དད་པའི་དབང་པོ་མ་ཐོབ་པ་དག་གཟུངས་འདིའི་བྱིན་གྱི་རླབས་ཀྱི་
མཐུས་ཐེག་པ་ཆེན་པོའི་ས་བོན་དང་ཆོས་ཀྱི་མྱུ་གུ་འཕེལ་བར་བྱ་བའི་ཕྱིར་གསུངས་པ་ཡིན་པས་བདག་
- 218 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
གིས་ཐབས་མཁས་པ་དང་། བྱམས་པ་དང་སྙིང་རྗེའི་མཐུས་དེ་དག་གིས་ཅི་དང་ཅི་འདོད་པ་ཐམས་ཅད་
འབྱོར་བར་བྱེད་དོ། །གཞན་ཡང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་མུན་པ་མུན་ནག་
གི་གནས་སུ་ངན་འགྲོ་གསུམ་པོའི་སེམས་ཅན་ཇི་སྙེད་གནས་པ་དག་བདག་གི་རིག་སྔགས་འདི་ཐོས་
པར་གྱུར་ན་ཐམས་ཅད་སྡུག་བསྔལ་དང་བྲལ་བར་འགྱུར་རོ། །བྱང་ཆུབ་སེམས་དཔའ་གང་དག་ས་དང་
པོ་མ་ཐོབ་པ་དག་ནི་མྱུར་དུ་ཐོབ་པར་འགྱུར་ལ། ས་བཅུ་པའི་བར་དུ་ཡང་མ་ཐོབ་པ་ཐོབ་པར་འགྱུར་རོ། །
གཞན་ཡང་སངས་རྒྱས་ཀྱི་སའི་བར་དུའང་ཕྱིན་པར་བྱེད་པའི་ཕྱིར་མཚན་སུམ་ཅུ་རྩ་གཉིས་དང་། དཔེ་
བྱད་བརྒྱད་ཅུ་ཡང་རང་གི་ངང་གིས་ཐོབ་པར་འགྱུར་རོ། །གལ་ཏེ་ཉན་ཐོས་ཀྱི་གང་ཟག་གང་དག་
གཟུངས་འདི་རྣ་བར་ལན་ཅིག་ཐོས་པར་གྱུར་ཏམ། གཟུངས་འདི་སྤྱོད་ཅིང་ཡི་གེར་བྲིས་སམ། དྲང་པོའི་
སེམས་ཀྱིས་ཆོས་བཞིན་དུ་གནས་པར་བྱེད་ན། དགེ་སྦྱོང་གི་འབྲས་བུ་བཞི་པོ་དག་མ་བཙལ་བར་རང་
གི་ངང་གིས་ཐོབ་པར་འགྱུར་རོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རི་དང༌། ཆུ་ཀླུང་
དང༌། བྲག་དང་། རྒྱ་མཚོ་ཆེན་པོ་བཞིའི་ཆུ་ཇི་སྙེད་པ་དག་ཀྱང་གཡོ་ཞིང་ཁོལ་བར་ནུས་སོ། །རི་རབ་
ལྷུན་པོ་ནས་རི་ཁོར་ཡུག་གི་བར་དག་ཀྱང་གཡོ་ཞིང་རྡུལ་ཕྲན་བཞིན་དུ་འཇིག་པར་ནུས་སོ། །དེ་ན་གནས་
པའི་སེམས་ཅན་ཇི་སྙེད་པ་དག་ཀྱང་ཐམས་ཅད་བླ་ན་མེད་པའི་བྱང་ཆུབ་ཏུ་སེམས་བསྐྱེད་པར་ནུས་སོ། །
སེམས་ཅན་གང་དག་ཚེ་འདི་ཉིད་ལ་སྨོན་པ་རྣམས་མངོན་པར་འགྲུབ་པར་འདོད་ན་ཞག་ཉི་ཤུ་རྩ་གཅིག་
གི་བར་དུ་གསོ་སྦྱོང་དང༌། ཚུལ་ཁྲིམས་ལ་གནས་ནས་གཟུངས་འདི་བཟླས་བརྗོད་བྱས་ནས་གདོན་མི་
ཟ་བར་སྨོན་པ་རྣམས་ཀྱང་མངོན་པར་འགྲུབ་པར་
པར་འགྲུབ་པར་འགྱུར། འཁོར་བའི་མཐའ་ནས་འཁོར་བའི་མཐར་
ཐུག་པའི་བར་དུའང་(༡༣༡བ)སྡིག་པའི་ལས་ཐམས་ཅད་མ་ལུས་པར་ཡོངས་སུ་འབྱང་བར་འགྱུར་རོ། །
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་ནང་དང་ཕྱི་རོལ་ན་སངས་རྒྱས་དང་། བྱང་ཆུབ་
སེམས་དཔའ་ཇི་སྙེད་ཅིག་བཞུགས་པ་རྣམས་དང་། ཚངས་པ་དང་། བརྒྱ་བྱིན་དང་། རྒྱལ་པོ་ཆེན་པོ་བཞི་དང་།
ལྷ་དང་། དྲང་སྲོང་དང༌། ཀླུའི་རྒྱལ་པོ་ཇི་སྙེད་གནས་པ་ཐམས་ཅད་ཀྱིས་ཀྱང་མཁྱེན་ཅིང་ཤེས་པར་འགྱུར་
རོ། །ལྷའམ་མི་གང་ཡང་རུང་སྟེ། གཟུངས་འདི་འདོན་ཅིང་ཡོངས་སུ་འཛིན་པ་དེ་དག་ཆུ་ཀླུང་ངམ། རྒྱ་
- 219 -



མ་ཎི་བཀའ་འབུམ།
མཚོར་ཞུགས་ཏེ་ཁྲུས་བྱས་པ་ལས་དེ་ན་གནས་པའི་སེམས་ཅན་དེ་དག་ནི་དེ་དག་གིས་ལུས་བཀྲུས་པའི་
ཆུས་ལུས་ལ་རེག་པར་གྱུར་ན། སྡིག་པའི་ལས་དང་ཁ་ན་མ་ཐོ་བ་ལྕི་བ་ཐམས་ཅད་ཡོངས་སུ་བྱང་ནས་
ཞིང་ཡོངས་སུ་དག་པ་དག་ཏུ་པདྨ་ལས་རྫུས་ཏེ་སྐྱེ་བར་འགྱུར་བས་མངལ་དང༌། དྲོད་གཤེར་དང་། སྒོ་ང་
ལས་སྐྱེ་བའི་ལུས་ལེན་པར་མི་འགྱུར་ན་ལེན་པ་དང་། འཛིན་པ་དང༌། ཀློག་པ་དང་། ཁ་ཏོན་དུ་འདོན་པ་
ལྟ་སྨོས་ཀྱང་ཅི་དགོས། གཟུངས་འདི་འདོན་ཅིང་ཡོངས་སུ་འཛིན་པ་དེ་དག་ལམ་དུ་ཞུགས་ཏེ་འགྲོ་བའི་
ཚེ་རླུང་ཆེན་པོ་ལངས་ཏེ། གང་ཟག་དེའི་ལུས་དང་། སྤུ་དང་། སྒྲ་དང་། གོས་ལ་བུས་པའི་རླུང་གང་ཡིན་པ་
དེ་རྫི་ཕྱོགས་སུ་སོང་བའི་སེམས་ཅན་གཞན་གྱི་ལུས་ལ་རེག་པར་གྱུར་ན། དེ་དག་གི་སྒྲིབ་པ་དང་སྡིག་
པའི་ལས་ལྕི་བ་ཐམས་ཅད་མ་ལུས་པར་ཡོངས་སུ་འབྱང་བར་འགྱུར་བས་ཡང་ངན་འགྲོ་གསུམ་པོ་དག་
གི་རྣམ་པར་སྨིན་པ་མྱོང་བར་མི་འགྱུར་ཞིང་རྟག་པར་སངས་རྒྱས་ཀྱི་སྤྱན་སྔར་སྐྱེ་བར་འགྱུར་བས་ན་
ཡོངས་སུ་འཛིན་པ་དེ་དག་གིས་བསོད་ནམས་དང་འབྲས་བུ་རྣམ་པར་སྨིན་པ་ནི་བསམ་གྱིས་མི་ཁྱབ་པར་
རིག་པར་བྱའོ། །གཟུངས་འདི་བཟླས་བརྗོད་བྱེད་པའི་ཁ་ནས་ཇི་ཙམ་དུ་ཚིག་ཏུ་བརྗོད་པར་བྱུང་བ་དགེ་
ཡང་རུང་མི་དགེ་ཡང་རུང་སྟེ། ལྷའི་བུའི་བདུད་དང༌། མུ་སྟེགས་ཅན་དང་། ལྷ་དང་། ཀླུ་དང་། འདྲེ་སྲིན་
ཐམས་ཅད་ཀྱིས་ཐོས་པར་གྱུར་ན་དེ་དག་ཐམས་ཅད་རྣམ་པར་དག་པའི་ཆོས་ཀྱི་དབྱིངས་ཉིད་དུ་(༡༣ ༢ན)
འགྱུར་བས། དེ་ལ་སངས་རྒྱས་ཇི་ལྟ་བ་བཞིན་དུ་གུས་པའི་སེམས་བསྐྱེད་ནས་བཀུར་སྟི་དང༌། རིམ་གྲོ་
བྱེད་པར་འགྱུར་རོ། །གཟུངས་འདི་འདོན་ཅིང་ཡོངས་སུ་འཛིན་པ་དེ་དག་ནི་སངས་རྒྱས་ཀྱི་སྐུའི་གཏེར་
ཉིད་དུ་རིག་པར་བྱ་སྟེ། སངས་རྒྱས་གངྒཱའི་ཀླུང་བྱེ་བ་ཕྲག་དགུ་བཅུ་རྩ་དགུའི་བྱེ་མ་སྙེད་རྣམས་ཀྱིས་
ཕངས་ཤིང་གཅེས་པར་མཛད་པའི་ཕྱིར་རོ། །གང་ཟག་དེ་ནི་འོད་ཅན་གྱི་ལུས་ཀྱི་གཏེར་ཡིན་པར་རིག་
པར་བྱ་སྟེ། དེ་བཞིན་གཤེགས་པ་ཐམས་ཅད་ཀྱི་འོད་ཟེར་གྱིས་སྣང་བར་མཛད་པའི་ཕྱིར་རོ། །གང་ཟག་
དེ་ནི་བྱམས་པ་དང་། སྙིང་རྗེའི་གཏེར་ཡིན་པར་རིག་པར་བྱ་སྟེ། འདི་ལྟར་གཟུངས་ཀྱིས་སེམས་ཅན་ཡོངས་
སུ་སྐྱོབ་པར་བྱེད་པའི་ཕྱིར་རོ། །གང་ཟག་དེ་ནི་དམ་པའི་ཆོས་ཀྱི་སྡེ་སྣོད་ཡིན་པར་རིག་པར་བྱ་སྟེ།
གཟུངས་ཀྱི་སྒོ་ཐམས་ཅད་ཀུན་སྡུད་པར་བྱེད་པའི་ཕྱིར་རོ། །གང་ཟག་དེ་ནི་བསམ་གཏན་དང་། ཏིང་ངེ་
220 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
འཛིན་གྱི་སྡེ་སྣོད་ཡིན་པར་རིག་པར་བྱ་སྟེ། ཏིང་ངེ་འཛིན་བརྒྱ་སྟོང་རྣམས་རྟག་པར་མངོན་སུམ་དུ་འགྱུར་
བའི་ཕྱིར་རོ། །གང་ཟག་དེ་ནི་ནམ་མཁའི་མཛོད་ཡིན་པར་རིག་པར་བྱ་སྟེ། རྟོག་པར་སྟོང་པ་ཉིད་ཀྱི་ཤེས་
རབ་ཀྱིས་སེམས་ཅན་ལ་བལྟ་བའི་ཕྱིར་རོ། །གང་ཟག་དེ་ནི་འཇིགས་པ་མེད་པའི་མཛོད་ཡིན་པར་རིག་
པར་བྱ་སྟེ། ལྷ་དང་ཀླུ་དང་དགེ་བའི་ལྷ་རྣམས་རྟག་པར་ཡོངས་སུ་བསྲུང་བའི་ཕྱིར་རོ། །གང་ཟག་དེ་ནི་
དམ་པའི་ཚིག་གི་མཛོད་ཡིན་པར་རིག་པར་བྱ་སྟེ། ཁ་ནས་གཟུངས་ཀྱི་སྒྲ་འབྱུང་བ་ལ་རྒྱུན་ཆད་པ་མེད་
པའི་ཕྱིར་རོ། །གང་ཟག་དེ་ནི་རྟག་པར་གནས་པའི་གཏེར་ཡིན་པར་རིག་པར་བྱ་སྟེ། འཇིགས་པ་གསུམ་
གྱི་བསྐལ་པ་དག་གིས་གཞིག་པར་མི་ནུས་པའི་ཕྱིར་རོ། །གང་ཟག་དེ་ནི་རྣམ་པར་གྲོལ་བའི་མཛོད་ཡིན་
པར་རིག་པར་བྱ་སྟེ། ལྷའི་བུའི་བདུད་དང་མུ་སྟེགས་ཅན་རྣམས་ཀྱིས་བཤོལ་བར་མི་ནུས་པའི་ཕྱིར་རོ། །
གང་ཟག་དེ་ནི་སྨན་གྱི་རྒྱལ་པོའི་མཛོད་ཡིན་པར་རིག་པར་བྱ་སྟེ། རྟག་པར་གཟུངས་ཀྱིས་སེམས་ཅན་
ནད་པ་རྣམས་ཀྱི་ནད་གསོ་བའི་ཕྱིར་རོ། །(༡༣ ༢བ)གང་ཟག་དེ་ནི་རྫུ་འཕྲུལ་གྱི་གཏེར་ཡིན་པར་རིག་
པར་བྱ་སྟེ། སངས་རྒྱས་ཀྱི་ཞིང་རྣམས་སུ་རྒྱུ་བ་ལ་རང་དབང་ཐོབ་པའི་ཕྱིར་རོ། །དེ་བས་ན་གང་ཟག་
དེའི་ཡོན་ཏན་གྱི་བསྔགས་པ་བརྗོད་ན་ནམས་ཀྱང་མཐར་ཐུག་པར་མི་འགྱུར་རོ། །རིགས་ཀྱི་བུ་གང་ལ་
ལ་ཞིག་འཇིག་རྟེན་པའི་སྡུག་བསྔལ་གྱིས་ཡོངས་སུ་སྐྱོ་ནས་ཚེ་རིང་བའི་སྨན་ཡོངས་སུ་ཚོལ་བར་འདོད་
པས་དབེན་པའི་གནས་སུ་འདུག་ནས་མཚམས་ཡོངས་སུ་དག་པར་བཅད་དེ། གོས་ལ་སྔགས་ཀྱིས་བཏབ་
ནས་བགོ་བར་བྱའོ། །ཆུ་དང་ཟས་དང་སྤོས་དང་སྨན་རྣམས་ལ་ལན་བརྒྱ་རྩ་བརྒྱད་སྔགས་ཀྱིས་བཏབ་
སྟེ་སྤྱོད་པར་བྱེད་ན་གདོན་མི་ཟ་བར་ཚེ་རིང་བར་འགྱུར་རོ། །གལ་ཏེ་ཆོས་བཞིན་དུ་མཚམས་བཅད་དེ་
ཆོས་བཞིན་དུ་ཡོངས་སུ་འཛིན་པར་བྱེད་ན་ཐམས་ཅད་མངོན་པར་འགྲུབ་པར་འགྱུར་ཏེ། དེ་ལ་མཚམས་
བཅད་པའི་ཆོ་ག་ནི་རལ་གྲི་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ། ས་ལ་རི་མོ་བྲིས་ནས་མཚམས་
གཅད་པར་བྱའོ། །ཡང་ན་ཆུ་གཙང་མ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་ཕྱོགས་བཞིར་
གཏོར་ནས་མཚམས་གཅད་པར་བྱའོ། །ཡང་ན་ཡུངས་ཀར་ལ་ལན་ཉི་ཤུ་རྩ་གཅིག་སྔགས་ཀྱིས་བ་
པ་བཏབ་
སྟེ་ཕྱོགས་བཞིར་གཏོར་ནས་མཚམས་གཅད་པར་བྱའོ། །ཡང་ན་འདུ་ཤེས་ཀྱིས་གང་དུ་ཕྱིན་པ་ཚུན་ཆད་
-221 -



མ་ཎི་བཀའ་འབུམ།
མཚམས་སུ་འགྱུར་རོ། །ཡང་ན་ཐལ་བ་གཙང་མ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་མཚམས་
གཅད་པར་བྱའོ། །ཡང་ན་ཚོན་སྣ་ལྔའི་སྐུད་པ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་ཕྱོགས་བཞིར་
བསྐོར་ནས་མཚམས་གཅད་པར་བྱའོ། །དེ་ལྟར་ཆོས་བཞིན་དུ་འདི་ཡོངས་སུ་འཛིན་པར་གྱུར་ན་རང་གི་
ངང་གིས་འབྲས་བུ་ཐོབ་པར་འགྱུར་རོ། །གཟུངས་འདིའི་མིང་ཐོས་པ་ཙམ་གྱིས་ཀྱང་བསྐལ་པ་ཚད་མེད་
པ་སྙེད་ཀྱི་འཁོར་བའི་ཁ་ན་མ་ཐོ་བའི་ལྕི་བ་རྣམས་ཡོངས་
ངས་སུ་འབྱང་བར་འགྱུར་ན། འདོན་པ་དང་འཛིན་
པ་ལྟ་སྨོས་ཀྱང་ཅི་དགོས། རིག་སྔགས་འདི་འདོན་པའི་གང་ཟག་གང་ཡིན་པ་དེ་དག་ནི་སངས་རྒྱས་ཚད་
མེད་པ་སྙེད་ལ་མཆོད་ཅིང་(༡ ༣ ༣ན)རིམ་གྲོ་བྱས་ནས་དགེ་བའི་རྩ་བ་རྒྱ་ཆེར་བསྐྱེད་པ་ཡིན་པར་རིག་
པར་བྱའོ། །གང་དག་སེམས་ཅན་སྡུག་བསྔལ་གྱི་བགེགས་ལ་ཡོངས་སུ་འདྲེན་པའི་ཆེད་དུ་ཆོས་བཞིན་
དུ་འདོན་པ་གང་ཡིན་པ་དེ་དག་ནི་སྙིང་རྗེ་ཆེན་པོ་དང་ལྡན་པ་ཡིན་པས་རིང་པོར་མི་ཐོགས་པར་མངོན་
པར་རྫོགས་པར་འཚང་རྒྱ་བར་འགྱུར་བར་རིག་པར་བྱའོ། །ཅི་ཙམ་དུ་སེམས་ཅན་སྣང་ངོ་ཅོག་གི་ཆེད་དུ་
བཟླས་བརྗོད་བྱས་ཏེ། དེ་དག་གི་རྣ་ལམ་དུ་གྲག་པར་བྱས་ནས་བྱང་ཆུབ་ཀྱི་རྒྱུར་འགྱུར་བར་བྱེད་ན། གང་
ཟག་དེ་དག་ཡོན་ཏན་ཚད་མེད་དཔག་ཏུ་མེད་པ་དག་འཐོབ་པར་འགྱུར་བས་བརྗོད་ཀྱིས་མི་ལང་ངོ༌། །
གང་ལ་ལ་ཞིག་སེམས་རྩེ་གཅིག་ཏུ་སེམས་དང་ལུས་གསོ་སྦྱོང་དང་ཚུལ་ཁྲིམས་ལ་གནས་ནས་སེམས་
ཅན་ཐམས་ཅད་ཀྱི་སྔོན་གྱི་ལས་ཀྱི་ཁ་ན་མ་ཐོ་བ་རྣམས་བཤགས་ནས་བདག་ཉིད་ཀྱིས་བསྐལ་པ་ཚད་
མེད་པ་ནས་བྱས་པའི་སྡིག་པའི་ལས་རྣམ་པ་སྣ་ཚོགས་མཐོལ་བཤགས་ཏེ། ཁ་ནས་གཟུངས་འདི་མྱུར་
དུ་བཟླས་བརྗོད་བྱས་ནས་སྒྲ་རྒྱུན་ཆད་པ་མེད་པར་བྱས་ན། དགེ་སྦྱོང་གི་འབྲས་བུ་བཞི་པོ་དེ་དག་ཚེ་
འདི་ཉིད་ལ་ཐོབ་པར་འགྱུར་རོ། །དབང་པོ་རྣོན་པོ་ཤེས་རབ་དང་ལྡན་པ་སྒོམ་པའི་ཐབས་ལ་མཁས་པ་
ཞིག་ཡིན་ན་ནི་ས་བཅུའི་འབྲས་བུ་ཡང་དཀའ་བ་མེད་པར་འགྱུར་ན། འཇིག་རྟེན་གྱི་བསོད་ནམས་ཀྱིས་
རྣམ་པར་སྨིན་པ་ཕྲན་ཚེགས་ཡོངས་སུ་གཉེར་བ་ཙམ་མངོན་པར་འགྲུབ་པར་འགྱུར་བ་ལྟ་སྨོས་ཀྱང་ཅི་
དགོས་ཏེ། དེ་ཡང་བྱང་ཆུབ་སེམས་དཔའི་སྙིང་རྗེ་ཆེན་པོ་དང་སྨོན་ལམ་གྱི་མཐུ་ཤིན་ཏུ་ཟབ་པའི་ཕྱིར་དང་
གཟུངས་འདིའི་བྱིན་གྱི་རླབས་ཤིན་ཏུ་རྒྱ་ཆེ་བའི་ཕྱིར་རོ། །བཅོམ་ལྡན་འདས་ཀྱིས་ཀུན་དགའ་བོ་ལ་
, 222



སྙེམས་
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
བཀའ་སྩལ་པ། ཡུལ་གང་དག་ན་གནོད་པ་བྱུང་བར་གྱུར་ན། དེའི་ཚེ་ཡུལ་དེའི་རྒྱལ་པོས་ཡང་དག་པའི་
ཆོས་ཀྱིས་ཡུལ་འཛིན་ཅིང་། མི་རྣམས་བག་ཡངས་སུ་བཀོད་དོ། །སེམས་ཅན་སྟངས་ལས་མི་གཅོད་ཅིང་།
ཉེས་པ་བྱུང་བ་རྣམས་ཡོངས་སུ་བསྐྱབས་ནས་ཉིན་མཚན་བདུན་གྱི་བར་དུ་ལུས་དང་སེམས་ཀྱི་བརྩོན་
འགྲུས་བསྐྱེད་དེ། ཐུགས་རྗེ་ཆེན་པོའི་སེམས་ཀྱི་གཟུངས་སྔགས་འདི་འདོན་པར་བྱ་ན། ཡུལ་(༡༣ ༣བ)
དེའི་གནོད་པ་དང་བགེགས་ཐམས་ཅད་ཡོངས་སུ་བསལ་བར་འགྱུར། འབྲུ་རྣམས་ལེགས་ཤིང་མི་མང་པོ་
བདེ་བར་འགྱུར་རོ། །གཞན་ཡང་ཕས་ཀྱི་རྒོལ་བའི་དགྲ་དག་ཡང་ནས་ཡང་དུ་འོངས་ཏེ་གཙེས་པས་
འབངས་མང་པོ་མི་བདེ་བར་གྱུར་ཏམ་བློན་པོ་ཆེན་པོས་རྐུ་བཤགས་ནས་ལོག་པར་གྱུར་ཏམ།
ནད་བྱུང་བར་གྱུར་ཏམ། ཐན་ཆེན་བྱུང་བར་གྱུར་ཏམ། ཉི་ཟླ་རྒྱུ་བ་ནོར་བར་གྱུར་ཏམ་དེ་ལྟ་བུ་ལ་སོགས་
པའི་གནོད་པ་འབྱུང་བར་འགྱུར་ན། དེའི་ཚེ་སྙིང་རྗེ་ཆེན་པོ་དང་ལྡན་པའི་མིག་སྟོང་པའི་གཟུགས་བྱས་
ནས་དེའི་ཕྱོགས་སུ་ཁ་བསྟན་ཏེ། སྤོས་དང༌། མེ་ཏོག་དང་། རྒྱལ་མཚན་དང་། བ་དན་དང་། རིན་པོ་ཆེའི་
བླ་རེ་རྣམ་པ་སྣ་ཚོགས་དང་། རོ་བརྒྱ་དང་ལྡན་པའི་ཟས་དང་སྐོམ་གྱིས་སེམས་རྩེ་གཅིག་ཏུ་མཆོད་པར་
བྱའོ། །གཞན་ཡང་རྒྱལ་པོ་དེས་ཉིན་མཚན་བདུན་གྱི་བར་དུ་ལུས་དང་སེམས་ཀྱིས་བརྩོན་འགྲུས་བསྐྱེད་
དེ། གཟུངས་ཀྱི་ཚིག་གྱ་ནོམ་པ་འདི་འདོན་པར་བྱེད་ན། ཕས་ཀྱི་དགྲ་རྣམས་རང་དུལ་བར་གྱུར་ནས་
སླར་ལོག་སྟེ་སོ་སོ་ནས་ཚུལ་བཞིན་དུ་ཡུལ་སྐྱོང་ཞིང་ཡུལ་ཡང་འདྲེ་བར་གནས་པར་བྱམས་པའི་སེམས་
ཀྱིས་ཕན་ཚུན་གཅིག་ལ་གཅིག་བལྟ་བར་འགྱུར། རྒྱལ་བུ་དང་བློན་པོ་རྣམས་ཀྱང་སྲི་ཞུ་དང་དྲང་དཀན་
སྤྱོད་པར་འགྱུར། །བཙུན་མོ་དང་སླས་རྣམས་ཀྱང་རྒྱལ་པོ་ལ་སྲི་ཞུ་དང་བསྙེན་བཀུར་བྱེད་པར་འགྱུར།
ལྷ་དང་ཀླུ་དང་འདྲེ་སྲིན་རྣམས་ཀྱང་ཡུལ་དེ་སྲུང་ཞིང་སྐྱོང་བར་འགྱུར། ཆར་ཆུ་དུས་བཞིན་དུ་འབབ་ཅིང་
འབྲུ་རྣམས་ལེགས་པས་མི་མང་པོ་རྣམས་ཀྱང་རབ་ཏུ་དགའ་བར་འགྱུར་རོ། །གཞན་ཡང་ཁྱིམ་དུ་ནད་
ཆེན་མ་རུངས་པ་དང་ཕྲད་པར་གྱུར་ཏམ། ལྟས་ངན་སྣ་ཚོགས་བྱུང་བར་གྱུར་ཏམ། འདྲེ་སྲིན་དང་ལོག་
པའི་བདུད་རྣམས་ཀྱིས་ཁྱིམ་དཀྲུགས་པར་གྱུར་ཏམ། མི་མ་རུངས་པ་དག་གིས་གླེང་སྐུར་བཏབ་ནས་རྐུ་
བཤམས་ཏེ་གནོད་པ་བྱས་པར་གྱུར་ཏམ། ཁྱིམ་མི་ཆེ་ཆུང་རྣམས་ཕྱི་ནང་མི་འདུམ་པར་གྱུར་ན། སྙིང་རྗེ་
• 223-



མ་ཎི་བཀའ་འབུམ།
ཆེན་པོ་དང་ལྡན་པའི་མིག་སྟོང་པའི་གཟུགས་བྱས་པའི་མདུན་དུ་དཀྱིལ་འཁོར་བྱས་ནས་སེམས་(༡༣༤ ན)
རྩེ་གཅིག་ཏུ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཡིད་ལ་བྱས་ནས་གཟུངས་སྔགས་
འདི་ལན་སྟོང་ཚང་བར་བཟླས་ན། གོང་དུ་སྨོས་པའི་དངོས་པོ་ངན་པ་དེ་དག་ཐམས་ཅད་ཡོངས་སུ་
འབྱང་བར་འགྱུར་རོ། །བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །
བཅོམ་ལྡན་འདས་རིག་སྔགས་འདིའི་མིང་ཅི་ལགས། ཇི་ལྟར་ཡོངས་སུ་གཟུང་བར་བགྱི། བཅོམ་ལྡན་
འདས་ཀྱིས་བཀའ་སྩལ་པ། ཀུན་དགའ་བོ་རིག་སྔགས་འདི་ལ་མིང་རྣམ་པ་སྣ་ཚོགས་ཡོད་དེ། རྒྱ་ཆེར་
ཡོངས་སུ་རྫོགས་པ་ཞེས་ཀྱང་བྱའོ། །ཐོགས་པ་མེད་པའི་ཐུགས་རྗེ་ཆེན་པོ་ཞེས་ཀྱང་བྱའོ། །སྡུག་བསྔལ་
རྣམས་ལ་
ལས་ཡོངས་སུ་སྐྱོབ་པའི་གཟུངས་ཞེས་ཀྱང་བྱའོ། །ཚེ་བསྲིང་བའི་གཟུངས་ཞེས་ཀྱང་བྱའོ། །ངན་
འགྲོ་ཡོངས་སུ་སྦྱོང་བའི་གཟུངས་ཞེས་ཀྱང་བྱའོ། །ལས་ཀྱི་སྒྲིབ་པ་རྣམ་པར་འཇོམས་པའི་གཟུངས་ཞེས་
ཀྱང་བྱའོ། །སྨོན་པ་རྣམས་ཡོངས་སུ་རྫོགས་པར་བྱེད་པའི་གཟུངས་ཞེས་ཀྱང་བྱའོ། །སེམས་ཀྱི་རྗེས་སུ་རང་
དབང་དུ་གྱུར་པའི་གཟུངས་ཞེས་ཀྱང་བྱའོ། །ས་གོང་མ་རྣམས་ལས་མྱུར་དུ་འདའ་བའི་གཟུངས་ཞེས་
ཀྱང་བྱ་སྟེ། དེ་ལྟར་ཡོངས་སུ་གཟུང་བར་བྱའོ། །བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་
སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་འདིའི་མིང་ཅི་ལགས་
ན། འདི་ལྟ་བུའི་གཟུངས་བསྟན་པ་ལ་མཁས་པར་འགྱུར་ལགས། བཅོམ་ལྡན་འདས་ཀྱིས་བཀའ་སྩལ་
པ། བྱང་ཆུབ་སེམས་དཔའ་འདིའི་མིང་ནི་སྤྱན་རས་གཟིགས་དབང་ཕྱུག་ཅེས་ཀྱང་བྱའོ། །དོན་ཡོད་པའི་
ཞིགས་པ་ཞེས་ཀྱང་བྱའོ། །འོད་སྟོང་པའི་མིག་ཅན་ཞེས་ཀྱང་བྱ་སྟེ། རིགས་ཀྱི་བུ་བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་འདིའི་མིང་དང་གཟི་བྱིན་དང་མཐུ་སྟོབས་ནི་བསམ་གྱིས་མི་ཁྱབ་སྟེ། འདས་
པའི་བསྐལ་པ་ཚད་མེད་པའི་སྔ་རོལ་ནས་མངོན་པར་རྫོགས་པར་སངས་རྒྱས་ནས་མཚན་ཡང་དེ་བཞིན་
གཤེགས་པ་ཡང་དག་པའི་ཆོས་ཀྱི་སྣང་བ་ཞེས་བྱ་བར་གྱུར་པ་(༡༣༤ན)ཡིན་ཡང་ཐུགས་རྗེ་ཆེན་པོ་དང་
སྨོན་ལམ་གྱི་མཐུས་སེམས་ཅན་བདེ་བར་བྱ་བའི་ཕྱིར་བྱང་ཆུབ་སེམས་དཔའི་ལུས་མངོན་དུ་བཅུ
ན་དུ་བསྟན་པ་
ཡིན་པས། བྱང་ཆུབ་སེམས་དཔའ་སེམས་དཔའ་ཆེན་པོའི་འཁོར་མང་པོ་ཁྱེད་དང་ཚངས་པ་དང་། བརྒྱ་
• 224 -



ཐུགས་རྗེ་ཆེན་པོ་རྒྱུ་ཆེར་ཡོངས་སུ་རྫོགས་པའི་གཟུངས།
བྱིན་དང༌། ལྷ་དང་། ཀླུ་རྣམས་ཀྱིས་གུས་པས་བཀུར་སྟི་བྱས་ནས་བརྙས་པར་མི་བྱའོ། །ལྷ་དང་མི་ཐམས་
ཅད་ཀྱིས་རྟག་པར་མཆོད་པར་བྱས་ཏེ། སེམས་རྩེ་གཅིག་ཏུ་མིང་ནས་བརྗོད་པར་བྱེད་ན་བསོད་ནམས་
ཚད་མེད་པ་སྙེད་འཐོབ་པར་འགྱུར། ཁ་ན་མ་ཐོ་བ་ཚད་མེད་པ་སྙེད་ཡོངས་སུ་འབྱང་བར་འགྱུར། ཚེ་
འདས་ནས་ཀྱང་དེ་བཞིན་གཤེགས་པ་འོད་དཔག་མེད་ཀྱི་ཞིང་ཁམས་སུ་སྐྱེ་བར་འགྱུར་རོ། །བཅོམ་
ལྡན་འདས་ཀྱིས་བཀའ་སྩལ་པ། ཀུན་དགའ་བོ་གལ་ཏེ་རིན་པོ་ཆེ་སྣ་ཚོགས་ཕུན་སུམ་ཚོགས་ཤིང་ཕྱུག་
པོར་འགྱུར་བར་འདོད་ན་ཡིད་བཞིན་གྱི་ནོར་བུའི་ལག་ལ་མཆོད་པ་བྱའོ། །མི་བདེ་བ་རྣམ་པ་སྣ་ཚོགས་
ཀྱིས་གཙེས་པར་གྱུར་ན། ཞགས་པ་ཐོགས་པའི་ལག་ལ་མཆོད་དོ། ཁོང་པར་ནད་རྣམས་ཡོད་པར་གྱུར་
ན། རིན་པོ་ཆེའི་ལྷུང་བཟེད་ཐོགས་པའི་ལག་ལ་མཆོད་དོ། །འདྲེ་གདོན་ཐམས་ཅད་གདུལ་བར་འདོད་
ན་རིན་པོ་ཆེའི་རལ་གྲི་ཐོགས་པའི་ལག་ལ་མཆོད་དོ། །ལྷའི་བུའི་བདུད་ཐམས་ཅད་འདུལ་བར་འདོད་
ན་རྡོ་རྗེ་ཐོགས་པའི་ལག་ལ་མཆོད་དོ། །ཕས་ཀྱི་རྒོལ་བའི་དགྲ་གཞོམ་པར་འདོད་ན་རྡོ་རྗེ་ཐོ་བ་ཐོགས་
པའི་ལག་ལ་མཆོད་དོ། །འཇིགས་ཤིང་བག་ཚ་བའི་གནས་ཐམས་ཅད་ལས་ཐར་བར་འདོད་ན་འཇིགས་
པ་མེད་པ་སྦྱིན་པའི་ལག་ལ་མཆོད་དོ། །མིག་མི་གསལ་ཏེ་འོད་དང་མི་ལྡན་པར་གྱུར་ན་མེ་ཤེལ་གྱི་ནོར་
བུ་ཐོགས་པའི་ལག་ལ་མཆོད་དོ། །ཚ་བའི་རིམས་ཀྱིས་ཐེབས་ཏེ་བསིལ་བར་འདོད་ན་ཆུ་ཤེལ་གྱི་ནོར་
བུ་ཐོགས་པའི་ལག་ལ་མཆོད་དོ། །བློ་ཐབས་མཐོན་པོར་འདོད་ན་རིན་པོ་ཆེའི་གཞུ་ཐོགས་པའི་ལག་ལ་
མཆོད་དོ། །གྲོགས་པོ་མཛའ་བཤེས་དང་མྱུར་དུ་ཕྲད་པར་འདོད་ན་རིན་པོ་ཆེའི་མདའ་ཐོགས་པའི་ལག་
ལ་མཆོད་དོ། །ལུས་ལ་ནད་སྣ་ཚོགས་ཀྱིས་ཐེབས་པར་གྱུར་ན་ལྕུག་མ་ཐོགས་པའི་ལག་ལ་མཆོད་དོ། །
(༡༣༥ན)ལུས་ཀྱི་བགེགས་མ་རུངས་པ་བསལ་བར་འདོད་ན་རྔ་ཡབ་དཀར་པོ་ཐོགས་པའི་ལག་ལ་
མཆོད་དོ། །ཐམས་ཅད་མཐུན་པའི་འཁོར་དུ་འགྱུར་བར་འདོད་ན་བུམ་པ་ཐོགས་པའི་ལག་ལ་མཆོད་དོ། །
སྟག་དང་འཕར་སྤྱང་དང་དོམ་དྲེད་དང་གཅན་གཟན་མ་རུངས་པ་ཐམས་ཅད་སྤང་བར་འདོད་ན་ཕུབ་
ཐོགས་པའི་ལག་ལ་མཆོད་དོ། །གནས་དང་དུས་ཐམས་ཅད་དུ་རྒྱལ་པོའི་བགེགས་ལས་ཐར་བར་འདོད་
ན་དགྲ་སྟ་ཐོགས་པའི་ལག་ལ་མཆོད་དོ། །བུ་དང་བུ་མོ་དང་གཡོག་འཁོར་གྱི་ཕྱིར་ནི་ཤེལ་གྱི་གདུབ་
-225 བ



མ་ཎི་བཀའ་འབུམ།
འཁོར་ཐོགས་པའི་ལག་ལ་མཆོད་དོ། །ཡོན་ཏན་རྣམ་པ་སྣ་ཚོགས་ཀྱི་ཕྱིར་ནི་པདྨོ་དཀར་པོ་ཐོགས་པའི་
ལག་ལ་མཆོད་དོ། །ཕྱོགས་བཅུའི་ཞིང་ཡོངས་སུ་དག་པ་དག་ཏུ་སྐྱེ་བར་འདོད་ན་པདྨོ་སྔོན་པོ་ཐོགས་
པའི་ལག་ལ་མཆོད་དོ། །ཤེས་རབ་ཆེན་པོ་དང་ལྡན་པར་འདོད་ན་རིན་པོ་ཆེའི་མེ་ལོང་ཐོགས་པའི་ལག་
ལ་མཆོད་དོ། །ཕྱོགས་བཅུའི་དེ་བཞིན་གཤེགས་པ་རྣམས་མངོན་སུམ་དུ་མཐོང་བར་འདོད་ན་པདྨ་དམར་
པོ་ཐོགས་པའི་ལག་ལ་མཆོད་དོ། །སའི་གཏེར་འབྱིན་པར་འདོད་ན་རིན་པོ་ཆེའི་ཟ་མ་ཏོག་ཐོགས་པའི་
ལག་ལ་མཆོད་དོ། །དྲང་སྲོང་གི་ལམ་མངོན་པར་འགྲུབ་པར་འདོད་ན་སྤྲིན་སྣ་ལྔ་ཐོགས་པའི་ལག་ལ་
མཆོད་དོ། །ཚངས་པར་སྐྱེ་བར་འདོད་ན་རིལ་བ་ཐོགས་པའི་ལག་ལ་མཆོད་དོ། །ལྷའི་གཞལ་མེད་ཁང་དུ་
སྐྱེ་བར་འདོད་ན་པདྨ་ལེ་བརྒན་ཐོགས་པའི་ལག་ལ་མཆོད་དོ། །ཕྱོགས་གཞན་གྱི་དགྲ་ཕྱིར་རྒོལ་བ་བསལ་
བར་འདོད་ན་རལ་གྲི་དང་མདུང་ཐོགས་པའི་ལག་ལ་མཆོད་དོ། །དགེ་བའི་ལྷ་འདྲེ་ཐམས་ཅད་དགུག་
པར་འདོད་ན་རིན་པོ་ཆེའི་དུང་ཐོགས་པའི་ལག་ལ་མཆོད་དོ། །ལྷ་འདྲེ་ཐམས་ཅད་འཁོལ་བར་འདོད་ན་
ཐོད་པའི་འཁར་བ་ཐོགས་པའི་ལག་ལ་མཆོད་དོ། །ཕྱོགས་བཅུའི་སངས་རྒྱས་མྱུར་དུ་གཤེགས་ནས་
ཕྱག་གིས་བྱུག་པར་འདོད་ན་བགྲང་ཕྲེང་འཛིན་པའི་ལག་ལ་མཆོད་དོ། །ཚངས་པའི་སྒྲ་དབྱངས་མཆོག་
དམ་པ་ཐམས་ཅད་མངོན་པར་འགྲུབ་པར་འདོད་ན་རིན་པོ་ཆེའི་དྲིལ་བུ་ཐོགས་པའི་ལག་ལ་མཆོད་དོ། །
ཚིག་(༡༣༥བ)གི་སྤོབས་པ་གྱ་ནོམ་པ་དང་ལྡན་པར་འདོད་ན་རིན་པོ་ཆེའི་ཕྱག་རྒྱ་ཐོགས་པའི་ལག་ལ་
མཆོད་དོ། །དགེ་བའི་ལྷ་དང་ཀླུ་རྣམས་རྟག་པར་འོངས་ཏེ་སྲུང་ཞིང་ཡོངས་སུ་སྐྱོབ་པར་འདོད་ན་ལྕགས་
ཀླུ་ཐོགས་པའི་ལག་ལ་མཆོད་དོ། །བྱམས་པ་དང་སྙིང་རྗེས་སེམས་ཅན་ཐམས་ཅད་ཡོངས་སུ་སྐྱོབ་པར་
འདོད་ན་འཁར་གསིལ་ཐོགས་པའི་ལག་ལ་མཆོད་དོ། །སེམས་ཅན་ཐམས་ཅད་ཀྱིས་རྟག་པར་ཕན་ཚུན་
གུས་པས་བསྙེན་བཀུར་བྱེད་ཅིང་བརྩེ་བར་སེམས་པར་འདོད་ན་ཐལ་མོ་སྦྱར་བའི་ལག་ལ་མཆོད་དོ། །
སྐྱེ་བའི་སྐྱེ་གནས་ཐམས་ཅད་དུ་དེ་བཞིན་གཤེགས་པ་རྣམས་དང་མི་འབྲལ་བར་འདོད་ན་སྤྲུལ་པ
སངས་རྒྱས་ཐོགས་པའི་ལག་ལ་མཆོད་དོ། །སྐྱེ་བའི་ཚེ་རབས་ཐམས་ཅད་དུ་རྟག་པར་དེ་བཞིན་གཤེགས་
པའི་ཕོ་བྲང་དུ་གནས་ནས་མངལ་གྱི་སྙིང་པོར་སྐྱེ་བར་མི་འགྱུར་བར་འདོད་ན་སྤྲུལ་པའི་གཞལ་མེད་ཁང་
་པའི་
-226 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཐོགས་པའི་ལག་ལ་མཆོད་དོ། །མང་དུ་ཐོས་པའི་ཤེས་པ་རྒྱ་ཆེན་པོ་དང་ལྡན་པར་འདོད་ན་རིན་པོ་ཆེའི་
མདོ་སྡེའི་གླེགས་བམ་ཐོགས་པའི་ལག་ལ་མཆོད་དོ། །ད་ལྟར་གྱི་ལུས་འདི་ནས་སངས་རྒྱས་ཀྱི་སྐུ་ལ་ཐུག་
པའི་བར་དུ་རྟག་པར་བྱང་ཆུབ་ཀྱི་སེམས་ལས་ལྡོག་པར་མི་འགྱུར་བར་འདོད་ན་ཕྱིར་མི་ལྡོག་པའི་གསེར་
གྱི་འཁོར་ལོ་ཐོགས་པའི་ལག་ལ་མཆོད་དོ། །ཕྱོགས་བཅུའི་དེ་བཞིན་གཤེགས་པ་རྣམས་མྱུར་དུ་གཤེགས་
ནས་སྤྱི་བོ་ནས་ཕྱག་གིས་བྱུགས་ཏེ་ལུང་བསྟན་པར་འདོད་ན་སྤྱི་བོ་ན་སྤྲུལ་པའི་སངས་རྒྱས་ཐོགས་པའི་
ལག་ལ་མཆོད་དོ། །ཤིང་ཐོག་དང་འབྲུ་རྣམས་གྲུབ་པར་འདོད་ན་རྒུན་འབྲུམ་ཐོགས་པའི་ལག་ལ་མཆོད་
དོ། །དེ་ལྟར་མངོན་པར་སྒྲུབ་པའི་ཆོ་ག་སྟོང་ཡོད་ཀྱང་དེང་མདོར་བསྡུས་ནས་མདོ་ཙམ་ཞིག་བསྟན་པ་
ཡིན་ནོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་ཁྱོད་ཀྱིས་ཤིན་ཏུ་ཡོངས་སུ་དད་པའི་
སེམས་ཀྱིས་གཟུངས་འདི་ཟུངས་ལ་འཛམ་བུའི་གླིང་དུ་རྒྱ་ཆེར་ཡོངས་སུ་སྤེལ་ནས་རྒྱུན་མི་འཆད་པར་
བྱའོ། །གཟུངས་འདི་ཁམས་གསུམ་གྱི་སེམས་ཅན་ནད་ཀྱིས་ཉོན་མོངས་པ་ཐམས་ཅད་ལ་
ཅད་ལ་རྒྱ་ཆེར་ཕན་
འདོགས་པར་བྱེད་པས་གཟུངས་(༡༣༦ན)འདིས་ཡོངས་སུ་གསོས་ན་མི་འཚོ་བ་གང་ཡང་མེད་དོ། །
རིག་སྔགས་ཆེན་མོ་འདིས་ཤིང་སྐམ་པོ་ལ་བཏབ་ན་ཡང་ཡལ་ག་དང་། ལོ་མ་དང་། མེ་ཏོག་དང་། འབྲས་བུ་
སྐྱེ་བར་འགྱུར་ན་རྣམ་པར་ཤེས་པ་དང་བཅས་པའི་སེམས་ཅན་ལ་ལྟ་སྨོས་ཀྱང་ཅི་དགོས་ཏེ། སེམས་ཅན་
ནད་ཀྱིས་ཐེབས་པ་རྣམས་གསོས་ན་མི་འཚོ་བའི་གནས་ངེས་པར་མེད་དོ། །རིགས་ཀྱི་བུ་གཟུངས་འདིའི་
བྱིན་གྱི་རླབས་དང་མཐུ་བསམ་གྱིས་མི་ཁྱབ་པས་བསམ་གྱིས་མི་ཁྱབ་པའི་བསྔགས་པ་བརྗོད་ཀྱང་
མཐར་ཐུག་པར་མི་འགྱུར་རོ། །སྔོན་འདས་པའི་དུས་ཡུན་རིང་པོ་ནས་དགེ་བའི་རྩ་བ་རྒྱ་ཆེར་བསྐྱེད་པ་
མ་ཡིན་ན་ཐ་ན་འདིའི་མིང་ཙམ་ཡང་ཐོས་པར་མི་འགྱུར་ན་མངོན་སུམ་དུ་མཐོང་བ་ལྟ་སྨོས་ཀྱང་ཅི་
དགོས། ལྷ་དང་མི་དང་ཀླུ་ལ་སོགས་པའི་འཁོར་མང་པོ་ཁྱེད་རྣམས་ངས་གཟུངས་འདིའི་བསྔགས་པ་
བརྗོད་པ་ཐོས་ནས་ཐམས་ཅད་ཀྱིས་རྗེས་སུ་ཡི་རང་བར་བྱའོ། །གང་ལ་ལ་ཞིག་གིས་རིག་སྔགས་འདི་
ལ་སྐུར་པ་བཏབ་པར་གྱུར་ན་གངྒཱའི་ཀླུང་བྱེ་བ་ཕྲག་དགུ་བཅུ་རྩ་དགུའི་བྱེ་མ་སྙེད་ཀྱི་སངས་རྒྱས་དེ་དག་
ལ་སྐུར་པ་བཏབ་པར་འགྱུར་རོ། །གལ་ཏེ་གཟུངས་འདི་ལ་ཐེ་ཚོམ་དང་ཡིད་མི་ཆེས་པ་སྐྱེས་
པ་སྐྱེས་པར་གྱུར་ན་
- ཏ27 -



མ་ཎི་བཀའ་འབུམ།
གང་ཟག་དེ་ནི་ཕན་
ཕན་ཡོན་ཆེན་པོ་དང་གཏན་དུ་འབྲལ་བར་འགྱུར་བས་
བས་བསྐལ་པ་བརྒྱ་སྟོང་སྙེད་དུ་ངན་
འགྲོར་འཁོར་ཞིང་འབྱུང་བའི་དུས་མེད་དེ། རྟག་པར་སངས་རྒྱས་ཀྱང་མི་མཐོང་། ཆོས་ཀྱང་མི་ཐོས། དགེ་
འདུན་ཡང་མཐོང་བར་མི་འགྱུར་བར་རིག་པར་བྱའོ། །འཁོར་དེར་འདུས་པའི་བྱང་ཆུབ་སེམས་ དཔོའི་
སེམས་དཔའ་ཆེན་པོ་དེ་དག་དང་། གསང་བའི་བདག་པོ་ལག་ན་རྡོ་རྗེ་དང་། ཚངས་པ་དང་། བརྒྱ་བྱིན་
དང་། རྒྱལ་པོ་ཆེན་པོ་བཞི་དང༌། ལྷ་དང་། ཀླུ་དང་
། འདྲེ་སྲིན་ཐམས་ཅད་བཅོམ་ལྡན་འདས་ཀྱིས་གཟུངས་
འདིའི་བསྔགས་པ་བརྗོད་པ་ཐོས་ནས་ཐམས་ཅད་ཀྱིས་རབ་ཏུ་དགའ་ཞིང་མགུ་བས་བཀའ་ཡང་དག་
པར་བླངས་ནས་མངོན་པར་སྒྲུབ་པར་གྱུར་ཏོ། །དེ་ནས་བྱང་ཆུབ་སེམས་དཔའ་ཉི་འོད་ཀྱིས་ཐུགས་རྗེ་ཆེན་
པོའི་གཟུངས་(༡༣༦བ)འཛིན་པ་དག་ཡོངས་སུ་བསྲུང་བའི་ཆེད་དུ་རིག་སྔགས་ཆེན་པོ་འདི་སྨྲས་སོ། །ན་
མོ་བུདྡྷ་གུ་རུ་བེ། ན་མོ་དྷརྨ་མ་ཧ་ཏེ། ན་མསངྒྷ་ཏྲ་ཡཱ་ཎི་ཏྲི་པུ་བི་སྭ་ཏ་ཏམ་ན་མཿ རིག་སྔགས་འདི་བཏོན་
ན་ཁ་ན་མ་ཐོ་བ་ཐམས་ཅད་ཡོངས་སུ་འབྱུང་བར་འགྱུར། བདུད་སྤོང་བར་བྱེད། བགེགས་རྣམས་སེལ་བར་
འགྱུར་བས་ལན་རེ་བཏོན་ནས་སངས་རྒྱས་ལ་ཕྱག་ལན་རེ་བྱའོ། །དེ་བཞིན་དུ་ཉིན་རེ་བཞིན་དུས་གསུམ་དུ་
རིག་སྔགས་བཟླས་ནས་སངས་རྒྱས་ལ་ཕྱག་བྱས་ན་མ་འོངས་པའི་དུས་ན་སྐྱེ་བ་ཐམས་ཅད་དུ་ཡིད་དུ་
འོང་བའི་མཚན་ཤིན་ཏུ་མཛེས་པ་རེ་རེའི་འབྲས་བུ་རྣམ་པར་སྨིན་པ་ཐོབ་པར་འགྱུར་རོ། །བྱང་ཆུབ་སེམས་
དཔའི་ཟླ་འོད་ཀྱིས་ཀྱང་རྣལ་འབྱོར་པ་དག་ཡོངས་སུ་བསྲུང་བའི་ཕྱིར་གཟུངས་འདི་སྨྲས་སོ། །སིནི་ཏེ་དུ་
སོ། ཨ་མི་ཏེ་ཨ་ཏུ། སིན་ཁི་ཏ་བ་ལི་ཏིཥྛ། ཡ་མི་ཛྷཱ་ཏ་ཨོ་དྷུ། ཀུ་ལ་ཏི་མཉྫ་ཁིཀྵ་སྭཱ་ཧཱ། རིག་སྔགས་
འདི་ལན་ལྔ་བཟླས་ནས་ཚོན་སྣ་ལྔའི་སྐུད་པ་ལ་སྔགས་མདུད་བྱས་ཏེ་གང་དུ་ན་བར་གདགས་པར་བྱའོ། །
རིག་སྔགས་འདི་ནི་འདས་པའི་སངས་རྒྱས་གངྒཱའི་ཀླུང་བཞི་བཅུའི་བྱེ་མ་སྙེད་ཀྱིས་གསུངས་པ་ཡིན་པས་
དེང་བདག་གིས་ཀྱང་རྣལ་འབྱོར་པ་དག་ཡོངས་སུ་བསྲུང་བའི་ཕྱིར་དང་། བགེགས་ཐམས་ཅད་ཡོངས་
སུ་བསལ་བའི་ཕྱིར་དང༌། ནད་མ་རུངས་པ་ཐམས་ཅད་ཡོངས་སུ་བསལ་བའི་ཕྱིར་དང་། དགེ་བའི་ཆོས་
ཐམས་ཅད་ཡོངས་སུ་རྫོགས་པར་བྱ་བའི་ཕྱིར་དང་། འཇིགས་ཤིང་སྐྲག་པ་ཐམས་ཅད་ཡོངས་སུ་སྤང་
བའི་ཕྱིར་བསྟན་པ་ཡིན་ནོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་བྱང་ཆུབ་སེམས་
-228 -



སྔ
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
དཔའ་སྤྱན་རས་གཟིགས་དབང་ཕྱུག་གིས་བསྟན་པའི་རིག་སྔགས་འདི་ནི་ཡང་དག་པར་ བདེན་ཏེ་མི་
བདེན་པ་ཅི་ཡང་མེད་དོ། །བྱང་ཆུབ་སེམས་དཔའ་འདིའི་དྲུང་དུ་འོང་བར་འདོད་ན་གུ་གུལ་ལ་ལན་ཉི་ཤུ་
རྩ་གཅིག་སྔགས་ཀྱིས་བཏབ་སྟེ་བསྲེགས་ན་བྱང་ཆུབ་སེམས་དཔའ་འོང་བར་འགྱུར་རོ། །གང་ལ་ལ་
ཞིག་བྱི་ལའི་གདོན་གྱིས་ཟིན་པར་གྱུར་ན་བྱི་ལའི་མགོ་རུས་བསྲེགས་པའི་ཐལ་བ་ས་གཙང་མ་དང་
བསྲེས་ཏེ། འཇིམ་ (༡༣༧ན)པ་ལ་བྱི་ལའི་གཟུགས་བྱས་ནས་མིག་སྟོང་པའི་གཟུགས་ཀྱི་མདུན་དུ་ཨུར་
མོའི་གྲི་གཙང་མ་ལ་བརྒྱ་རྩ་བརྒྱད་སྔགས་ཀྱིས་བཏབ་སྟེ། དུམ་བུ་བརྒྱ་རྩ་བརྒྱད་དུ་བཅད་ནས་སྔགས་
ལན་རེ་གདོན་ཅིང་དེའི་མིང་ནས་ལན་རེ་བརྗོད་ན་གཏན་དུ་འཚོ་བར་འགྱུར་རོ། །བྱད་སྟེམས་ཀྱིས་ཕོག་
པར་གྱུར་ན་གུ་གུལ་དང་ག་བུར་ཆ་མཉམ་པར་བྱས་ཏེ། ཁྲོན་པའི་ཆུ་གཙང་མ་བྲེ་གང་དང་བསྲེས་ནས་
བསྐོལ་ཏེ་ཕུལ་གང་ཙམ་ལུས་པ་བླངས་ནས། མིག་སྟོང་པའི་གཟུགས་ཀྱི་མདུན་དུ་ལན་བརྒྱ་རྩ་བརྒྱད་
སྔགས་ཀྱིས་བཏབ་
ས་བཏབ་སྟེ་འཐུངས་ན་འཚོ་བར་འགྱུར་རོ། །གལ་ཏེ་སྡིག་པ་དང་སྦྲུལ་གྱིས་ཟིན་པར་གྱུར་ན་
བཅའ་ལྷའི་ཕྱེ་མ་ལ་ལན་བདུན་སྔགས་ཀྱིས་བཏབ་སྟེ་རྨ་ཁར་བསྐུས་ན་འཕྲལ་དུ་འཚོ་བར་འགྱུར་རོ། །
གལ་ཏེ་མི་མ་རུངས་པ་དག་གིས་རྐུ་བཤམས་ནས་གནོད་པ་བྱས་པར་གྱུར་ན་ས་གཙང་མའམ་བག་ཟན་
ནམ། སྦྲ་ཚིལ་ལ་ཕ་རོལ་པོའི་གཟུགས་བྱས་ཏེ་མིག་སྟོང་པའི་གཟུགས་ཀྱི་མདུན་དུ་ཨུར་མོའི་གྲི་ལ་ལན་
བརྒྱ་རྩ་བརྒྱད་སྔགས་ཀྱིས་བཏབ་ནས་སྔགས་ལན་རེ་བརྗོད་དེ་ལན་རེ་གཏུབས་ནས་ཕ་རོལ་གྱི་མིང་
ནས་བརྗོད་དེ། བསྲེགས་ཟིན་ནས་དུམ་བུ་བརྒྱ་རྩ་བརྒྱད་དུ་བྱས་ན་ཕ་རོལ་པོ་དགའ་ཞིང་ནམ་འཚོའི་
བར་དུ་གུས་པས་བཀུར་ཞིང་བྱམས་པར་འགྱུར་རོ། །གང་དག་མིག་ནད་ཀྱིས་བཏབ་སྟེ། མིག་གི་འབྲས་
བུ་ཉམས་པར་གྱུར་ཏམ། ལྡོངས་པར་གྱུར་ཏམ། མི་ག གསལ་བར་གྱུར་ཏམ།
ལིང་ཏོག་དཀར་པོ་དང་
དམར་པོ་དག་གིས་ཁེབས་ཏེ་འོད་དང་མི་ལྡན་པར་གྱུར་ན། ཨ་རུ་ར་དང་། ཕ་རུ་ར་དང་། སྐྱུ་རུ་ར་འབྲུ་
མ་རེ་ཞིབ་ཏུ་བཏགས་ཏེ། འཐག་པའི་ཚེ་གཙང་སྦྲ་བྱ་དགོས་པས་བུད་མེད་གསར་དུ་བུ་བཙས་པ་དང་།
ཁྱི་དང་ཕག་རྣམས་བསྙེན་པར་མི་བྱའོ། །དེ་བཞིན་གཤེགས་པའི་མཚན་ནས་བརྗོད་དེ། སྦྲང་རྩི་དཀར་
པོ་དང༌། མིའི་འོ་མ་དང་སྦྱར་ནས་མིག་ལ་བསྐུ་བར་བྱའོ། །འོ་མ་དེ་ཡང་བུ་ཁྱེའུ་བཙས་པའི་ནུ་ཞོ་རུང་གི་
• 229 -



མ་ཎི་བཀའ་འབུམ།
བུ་མོ་བཙས་པའི་ནུ་ཞོ་ནི་མི་རུང་ངོ༌། །སྨན་དེ་སྦྱར་ཟིན་ནས་ཀྱང་མིག་སྟོང་པའི་གཟུགས་ཀྱི་མདུན་དུ་
ལན་(༡ ༣༧བ)སྟོང་རྩ་བརྒྱད་སྔགས་ཀྱིས་བཏབ་སྟེ། མིག་ལ་བསྐུས་ནས་ཞག་བདུན་གྱི་བར་དུ་ཁང་པ་
དབེན་པར་རླུང་བསྲུངས་ན་མིག་གི་འབྲས་བུ་སྐྱེ་བར་འགྱུར་བས་ལིང་ཏོག་སྔོན་པོ་དང་དཀར་པོ་བསལ་
ཏེ་གསལ་བ་རྒྱས་པར་འགྱུར་རོ། །གང་དག་གདོན་རྣམས་ཀྱིས་བཏབ་སྟེ་མྱོས་པར་གྱུར་ན་སྟག་དང༌།
འཕར་བ་དང་། སྤྱང་ཀིའི་པགས་པ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་ལུས་ལ་བགོས་ན་སོས་
པར་འགྱུར་རོ། །གལ་ཏེ་སྤྲུལ་གྱིས་ཟིན་པར་གྱུར་ན་གང་ཟིན་པའི་མི་དེའི་རྣ་སྤབས་བླངས་ནས་ལན་ཉི་
ཤུ་རྩ་གཅིག་སྔགས་བཏབ་སྟེ་རྨ་ཁར་གླན་ན་སོས་པར་འགྱུར་རོ། །གཟེར་ཐབས་མ་རུངས་པས་སྙིང་ལ
གཟེར་ཏེ་འཆི་ལ་ཐུག་ན་ཀ་པྱི་ཏ་ཀ་ལག་པ་ཙམ་ཆུ་གཙང་མ་ཕུལ་གང་དང་སྦྱར་ཏེ། བསྐོལ་ནས་ཕུལ་
ཕྱེད་ལུས་པ་ལ་ལན་བདུན་སྔགས་ཀྱིས་བཏབ་སྟེ་ཅིག་ཅར་བླུད་ན་སོས་པར་འགྱུར་རོ། །སྨན་དེ་ཡང་
བུད་མེད་ཀྱི་དྲུང་དུ་བསྐོལ་བར་མི་བྱའོ། །རོ་ལངས་ཀྱི་གདོན་གྱིས་བཏབ་ནས་རྒྱུན་རིང་དུ་ན་བར་གྱུར་
ན་གུ་གུལ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་བསྲེགས་ཏེ་སྣར་བདུག་པར་བྱའོ། །ཡང་ན་རི་
བོང་གི་རྟུག་པའི་རིལ་བུ་བདུན་བླངས་ཏེ་ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་མིད་དུ་བཅུག་ན་
སོས་པར་འགྱུར་ཏེ། ཤ་དང་། ཆང་དང་། དཀུ་བ་རྣམ་པ་ལྔ་དང་། ཚིག་ངན་པ་རྣམས་བསྲུང་དགོས་སོ། །
ཡང་ན་བ་བླ་དང་། ཡུངས་ཀར་དང་ལན་ཚྭ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་ནད་པའི་ཁྲིའི་
དྲུང་དུ་བསྲེགས་ན་གདོན་དེའི་ལུས་འཇིག་པར་འགྱུར་བས་འདུག་པའི་ཐུག་མི་ཐུབ་སྟེ་འབྱེར་བར་
འགྱུར་རོ། །གལ་ཏེ་གཞོགས་ཕྱེད་ན་ཞིང་རྣ་བ་དང་སྣ་སུབས་པར་གྱུར་ཏམ། རྐང་ལག་སྡུད་མི་ནུས་
པར་གྱུར་ན་རུ་རྟ་ཏིལ་མར་གྱི་ནང་དུ་བསྐོལ་ཏེ་ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་ལུས་ལ་
བསྐུས་ནས་གཏན་དུ་འཚོ་བར་འགྱུར་རོ། །ཡང་ན་བའི་མར་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་
སྟེ་ལུས་ལ་བསྐུས་ན་ཡང་སོས་པར་འགྱུར་རོ། །གལ་ཏེ་བུ་བཙའ་དཀའ་བར་གྱུར་ན་ཏིལ་མར་ལ་ལན་
ཉི་ཤུ་རྩ་གཅིག་སྔགས་ཀྱིས་བཏབ་སྟེ་(༡ ༣༨ན)བུད་མེད་སྦྲུམ་མའི་ལྟེ་བ་དང་མོ་མཚན་ལ་བསྐུས་ན་མྱུར་
དུ་བཙའ་བར་འགྱུར་རོ། །བུད་མེད་སྦྲུམ་མ་གང་དག་མངལ་དུ་བུ་ཤི་བར་གྱུར་ན་གིའུ་སི་སྲང་གཅིག་ཆུ་
-230 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཕུལ་དོའི་ནང་དུ་བསྐོལ་ཏེ་ཕུལ་གང་ལུས་པ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་བླུད་ན།
སྡུག་བསྔལ་ཞིང་ན་བ་མེད་པར་འབྱུང་བར་འགྱུར་རོ། །ཤ་མ་འབྱུང་དུ་མི་བཏུབ་པར་གྱུར་ན་ཡང་སྨན་
འདི་འཐུངས་ན་ཕན་པར་འགྱུར་རོ། །གློ་བུར་དུ་སྙིང་ག་གཟེར་ཏེ་མི་བཟོད་པར་གྱུར་ན་དེ་ནི་རོ་ཉུལ་གྱི་
གཟེར་ཐབས་ཞེས་བྱ་བ་ཡིན་པས་ཀུན་ཏུ་རུ་དང་བོག་དཀར་པོ་མ་གྲུགས་པ་ལ་ལན་ཉི་ཤུ་རྩ་གཅིག་
སྔགས་ཀྱིས་བཏབ་སྟེ། ཅི་ཙམ་འབྱོར་པ་བྱིན་ནས་བློན་དུ་བཅུག་ན་འཚོ་བར་འགྱུར་རོ། །ཤ་ཆང་དང་།
དཀུ་བ་རྣམ་པ་ལྔ་བསྲུང་དགོས་སོ། །མེས་ཚིག་པར་གྱུར་ན་བ་ལང་གི་ལྕི་བ་དྲོན་མོ་ལ་ལན་ཉི་ཤུ་རྩེ
གཅིག་སྔགས་ཀྱིས་བཏབ་སྟེ་རྨ་ཁར་བསྐུས་ན་འཚོ་བར་འགྱུར་རོ། །སྲིན་བུ་ཁོང་པར་ཞུགས་ཏེ་ན་བར་
གྱུར་ན་རྟ་དཀར་པོའི་གཅིག་ཕུལ་ཕྱེད་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་བླུད་ན་འཚོ་བར་
འགྱུར་རོ། །ཚབས་ཆེ་བ་ལ་ཕུལ་གང་བླུད་ན་སྲིན་བུ་ཐག་པ་གཅུས་པ་བཞིན་དུ་རང་འབྱུང་བར་འགྱུར་
རོ། །ཤུ་ཆེན་བྱུང་བ་ལ་ལེང་སེའུ་ཧུ་བརྡུངས་པའི་ཁུ་བ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་ཤུ་
བའི་སྟེང་དུ་བླུགས་ན་རྩ་བ་རང་འབྱུང་བར་འགྱུར་བས་
བར་འགྱུར་བས་མོད་ལ་འཚོ་བར་འགྱུར་རོ། །མིག་ཏུ་སྦྲང་མ་
ཞུགས་ཏེ་ན་བར་གྱུར་ན་བོང་བུའི་རྟག་པ་བཙིར་བའི་ཁུ་བ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ་
མཚན་མོ་མིག་ཏུ་བླུགས་ན་འཚོ་བར་འགྱུར་རོ། །ལྟོ་བ་ན་བར་གྱུར་ན་ཁྲོན་པའི་ཆུ་གཙང་མའི་ནང་དུ་
ལན་ཚྭ་མ་གྲུགས་པ་འབྲུམ་བུ་ཉི་ཤུ་རྩ་གཅིག་བོར་ཏེ། ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་
ཕུལ་ཕྱེད་འཐུངས་ན་ཕན་པར་འགྱུར་རོ། །མིག་ཚག་པོར་གྱུར་ཏམ། མིག་ཏུ་ཤ་ལྷག་བྱུང་བར་གྱུར་ཏམ།
ལིང་ཏོག་བྱུང་བར་གྱུར་ན་ཀེའུ་ཁེ་ཚེའི་ཤིང་གི་ལོ་མ་བརྡུངས་ཏེ་བཙིར་བའི་ཁུ་བ་ལ་ལན་བདུན་སྔགས་
ཀྱིས་བཏབ་སྟེ། དེའི་ནང་དུ་ཁར་བའི་དོང་ཚེ་གཅིག་(༡༣༨བ)མཚན་གཅིག་སྦྱངས་ནས་ཡང་ལན་བདུན་
སྔགས་ཀྱིས་བཏབ་སྟེ། མིག་ཏུ་བླུགས་ན་འཚོ་བར་འགྱུར་རོ། །གལ་ཏེ་མཚན་མོ་འབྱུང་འཇུག་གི་ཚེ་
འཇིགས་དངངས་ནས་མི་བདེ་བར་གྱུར་ན་སྐུད་པ་དཀར་པོ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་
སྟེ། མདུད་པ་ཉི་ཤུ་རྩ་གཅིག་བྱས་ནས་མགུལ་དུ་བཏགས་ན་འཇིགས་ཤིང་དངངས་པ་དང་འབྲལ་བར་
འགྱུར་རོ། །འཇིགས་པ་དང་བྲལ་བ་ཁོ་ནར་མ་ཟད་ཀྱི་བསོད་ནམས་ཀྱང་ཐོབ་ལ་སྡིག་པ་རྣམས་ཀྱང་འབྱང་
བ 231 -



མ་ཎི་བཀའ་འབུམ།
བར་འགྱུར་རོ། །གལ་ཏེ་ཁྱིམ་འཁོར་དུ་ལྟས་ངན་བྱུང་བར་གྱུར་ན་བལ་པོ་སེའུའི་ཤིང་གི་ཡལ་ག་བླངས་
ནས་དུམ་བུ་སྟོང་རྩ་བརྒྱད་དུ་གཏུབས་ཏེ། མགོ་མཇུག་གཉི་གར་མར་དང་ཞོ་བསྐུས་ནས་སྔགས་ལན་རེ་
བཟླ་ཞིང་རེ་རེ་བསྲེགས་ཏེ་སྟོང་རྩ་བརྒྱད་ཚང་བར་བྱས་ན་གདོན་བགེགས་ཐམས་ཅད་རབ་ཏུ་ཞི་བར་
འགྱུར་ཏེ། དེའང་སངས་རྒྱས་ཀྱི་སྤྱན་སྔར་བྱ་དགོས་སོ། །ཤུ་དག་དཀར་པོ་བླངས་ནས་ལན་བརྒྱ་རྩ་བརྒྱད་
སྔགས་ཀྱིས་བཏབ་སྟེ། དཔུང་པ་གཡས་པ་ལ་བཏགས་ནས་གཡུལ་ངོར་འཐབ་པ་དང་འབེལ་བའི་
གཏམ་སྨྲ་བའི་གནས་
གནས་ཐམས་ཅད་དུ་རྒྱལ་བར་འགྱུར་རོ། །ཀེའུ་ཁི་ཚེའི་ཤིང་གི་ལོ་མའམ་ཡལ་ག་ཡང་
རུང་སྟེ་དུམ་བུར་གཏུབས་ནས་མགོ་མཇུག་གཉིས་ཀར་བ་མར་ཡང་དག་པ་དང༌། སྦྲང་རྩི་དཀར་པོ་དང་
བ་ཞོ་བསྐུས་ཏེ་སྔགས་ལན་རེ་བཟླ་ཞིང་དུམ་བུ་རེ་རེ་སྲེག་པ་སྟོང་རྩ་བརྒྱད་ཚང་བར་བྱའོ། །ཉིན་གཅིག་
ལ་དུས་གསུམ་དུ་བྱ་ཞིང་། དུས་གཅིག་ལ་ཡང་ལན་སྟོང་རྩ་བརྒྱད་བཟླས་ཏེ་ཞག་བདུན་ཚང་བར་གྱུར་
ན་སྔགས་མཁན་དེ་རང་གིས་མངོན་པར་ཤེས་པ་ཐོབ་པར་འགྱུར་རོ། །གདོན་མཐུ་བོ་ཆེ་གདུལ་བར་འདོད་
ན་ལུང་ཏང་ལ་ལན་བཞི་བཅུ་རྩ་དགུ་སྔགས་ཀྱིས་བཏབ་སྟེ། བུ་རམ་དང་སྦྲང་རྩི་བསྐུས་ནས་འཕགས་
པ་སྙིང་རྗེ་ཆེན་པོ་དང་ལྡན་པའི་གཟུགས་བྱས་པའི་མདུན་དུ་བསྲེག་པར་བྱའོ། །གིའུ་ཝང་སྲང་གཅིག་དེ་
ཌཱུརྱའི་བུམ་པའི་ནང་དུ་བཅུག་སྟེ། འཕགས་པ་སྙིང་རྗེ་ཆེན་པོ་དང་ལྡན་པའི་གཟུགས་བྱས་པའི་མདུན་
དུ་བཞག་ནས་སྔགས་ལན་སྟོང་རྩ་བརྒྱད་ཀྱིས་བཏབ་སྟེ། ལུས་ལ་(༡༣༩ན)བསྐུས་སམ་དཔྲལ་བར་
ཐིག་ལེ་བྱས་ན། ལྷ་དང་། ཀླུ་དང་། འདྲེ་སྲིན་དང་། མི་དང་མི་མ་ཡིན་པ་ཐམས་ཅད་རབ་ཏུ་དགའ་བར་
འགྱུར་རོ། །གལ་ཏེ་ལ་ལ་ཞིག་བཙོན་རར་ཆུད་པར་གྱུར་ན་ཕུག་རོན་དཀར་པོའི་རྟུག་པ་ལ་ལན་བརྒྱ་རྩ་
བརྒྱུད་སྔགས་ཀྱིས་བཏབ་སྟེ། ལག་པ་ལ་བསྐུས་ནས་བཙོན་ཆ་ལ་བྱུགས་ན་བཙོན་ཆ་རང་གྲོལ་བར་
འགྱུར་རོ། །གལ་ཏེ་ཁྱོ་ཤུག་ཆུ་དང་མེ་བཞིན་དུ་མི་འདུམ་པར་གྱུར་ན་བྱ་ངུར་པའི་མཇུག་མ་བླངས་ཏེ།
འཕགས་པ་སྙིང་རྗེ་ཆེན་པོ་དང་ལྡན་པའི་གཟུགས་བྱས་པའི་མདུན་དུ་སྔགས་ལན་སྟོང་རྩ་བརྒྱད་ཀྱིས་
བཏབ་ནས་ལུས་ལ་བཏགས་ན། དེ་དག་ནམ་འཚོའི་བར་དུ་གཅིག་ལ་གཅིག་དགའ་ཞིང་བྱམས་པ་དང་
བཀུར་བར་འགྱུར་རོ། །ལོ་ཏོག་དང་འབྲས་བུ་རྣམས་ལ་སྲིན་བུ་ཞུགས་ཏེ་ཟ་བར་གྱུར་ན་སའམ་ཐལ་
- 232 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
བའམ། བྱེ་མ་གཙང་མ་བླངས་ཏེ། ལན་སྟོང་རྩ་བརྒྱད་སྔགས་ཀྱིས་བཏབ་ནས་ཞིང་གི་ཕྱོགས་བཞིར་
གཏོར་ན་སྲིན་བུ་རྣམས་འགྱེས་པར་འགྱུར་རོ། །ཆུ་གཙང་མ་ལ་སྔགས་ཀྱིས་བཏབ་སྟེ། འབྲས་བུའི་ལྗོན་
ཤིང་ལ་གཏོར་ན་སྲིན་བུ་འབྲས་བུ་ལ་ཟ་བའི་ཐུག་མི་ཐུབ་བོ། །ན་མོ་རཏྣ་ཏྲ་ཡཱ་ཡ། ཤ་ར་མ་ཧཱ་ཤ་ར། ཏུ་
ལུ་མ་ཧཱ་ཏུ་ལུ། ཨོ་ཀུ་མེ་ཧ་ནི་ཤ་པ། བཅོམ་ལྡན་འདས་ཀྱིས་བཀའ་སྩལ་པ། གང་ལ་ལ་ཞིག་འབྲུ་དཀོན་
པའི་གནས་སུ་ཕྱིན་ཏེ། མུ་གེ་བྱུང་ནས་ཟན་ཆད་པར་གྱུར་ན་ཁྱེད་ཀྱིས་མིག་བཙུམས་ནས་ལུས་དྲང་པོར་
བསྲང་སྟེ། སེམས་རྩེ་གཅིག་ཏུ་གཟུངས་འདི་ལན་བརྒྱ་རྩ་བརྒྱད་བཟླས་ནས་མིག་ཕྱེ་ཤིག་དང་། ལྷ་རྣམས་
ཀྱིས་ལྷའི་ཞལ་ཟས་རོ་བརྒྱ་དང་ལྡན་པ་སྣོད་བཀང་ནས་ཁྱེར་ཏེ་འོང་བར་འགྱུར་རོ། །གལ་ཏེ་ཁྱིམ་ན་
གནས་པའི་ཚེ་དགོས་པར་གྱུར་ན་སྣོད་གཙང་མ་སྟོང་པ་མདུན་དུ་བཞག་ནས་མིག་བཙུམས་ཏེ་ཁ་ཆུས་
བཀང་ནས་ལྕང་མའི་ལྟུག་མ་དང་རྔ་ཡབ་དང་ལྷུང་བཟེད་ལ་གཏོར་བར་བྱའོ། །ཆུས་གཏོར་ཟིན་ནས་
མིག་བཙུམས་ཏེ་གཟུངས་འདི་ལན་བཞི་བཅུ་རྩ་དགུ་བཟླས་ན་རང་གི་ངང་གིས་རོ་བརྒྱ་དང་ལྡན་པའི་
ཟས་སྣོད་ཀུན་གང་བ་འབྱུང་བར་འགྱུར་བས་བླངས་ནས་(༡༣༩བ)ཞག་བདུན་གྱི་བར་དུ་བཅའ་བར་བྱ་
སྟེ། དེ་ལྟར་ན་འདིའི་མཐུ་སྟོབས་ནི་བསམ་གྱིས་མི་ཁྱབ་པར་རིག་པར་བྱའོ། །ཟས་ཟོས་ཟིན་ནས་མིག་
བཙུམས་ཏེ་ས་ར་ཁ་ཞེས་བརྗོད་ནས་ཟས་ཀྱི་ལྷག་མ་ཡང་སྤང་བར་བྱའོ། །ཟས་ཟོས་ཏེ་ལྟོར་མིད་ནས་
ཀྱང་མྱུར་དུ་འཇུ་བར་འགྱུར་བས་སྟོབས་དང་ལྡན་ཞིང་བདེ་བ་འཐོབ་པར་འགྱུར། ཐོགས་པ་མེད་པའི་
སྤོབས་པ་འཐོབ་པར་འགྱུར་རོ། །ཀུན་དགའ་བོ་ཐོས་པ་འཛིན་པར་འབྱུང་བའི་གཟུངས་ནི་འདི་ཡིན་ཏེ།
ན་མོ་བུདྡྷ་ཡ། ན་མོ་དྷརྨཱ་ཡ། ན་མཿསངྒྷ་ཡ། ན་མོ་ཨཱ་དཎྜཱི་ཡེ། ཨུ་ཀ་ཙི་དུ་ཨུཀ་ཙི་དུ། མ་ཏི་ལ་ལི། ལ་ལུ་
ཏེ་ན་མི་ཏི་ན་མི་སཱཧཱ། གཟུངས་འདི་འཛིན་པས་ཕྱོགས་བཞི་ནས་རྒྱུན་ཆད་པའི་རིའི་རྩེ་མོར་དཀྱིལ་
འཁོར་བྱས་ནས་མཚམས་བཅད་དེ་ལུས་བསྲུངས་ནས་ཁར་བའི་ལྷུང་བཟེད་ཆུང་ངུ་ཅིག་ཁྲོན་པའི་ཆུ་
གཙང་མས་བཀང་སྟེ། མདུན་དུ་བཞག་ནས་གཟུངས་སྔགས་བཟླས་ན་གདོན་མི་ཟ་བར་སྐར་མ་གསལ་
བ་ཅིག་འོང་བར་འགྱུར་བས་འོང་བའི་ཚེ་འཇིགས་པ་མི་བསྐྱེད་པར་སེམས་བདེ་བར་མཉམ་པར་བཞག་
ནས་སེམས་རྩེ་གཅིག་ཏུ་གཟུངས་སྔགས་འདོན་པར་བྱེད་ན། དབང་པོ་རྣོ་ཞིང་ཤེས་རབ་དང་ལྡན་པར་
- 233 -



མ་ཎི་བཀའ་འབུམ།
འགྱུར་བས་མི་ཤེས་པ་ཅི་ཡང་མེད་པར་འགྱུར། འཇིག་རྟེན་པའི་ལམ་གྱི་ཆོས་ཀྱང་མི་རྟོགས་པ་ཅི་ཡང་
མེད་པར་འགྱུར་རོ། །ཐོས་པ་རྒྱུད་པའི་ཚེ་སྐར་མ་མཆོག་ཏུ་གསལ་བ་ཅིག་ལྷུང་བཟེད་ཀྱི་ཆུའི་ནང་དུ་
འོང་བར་འདུ་ཤེས་བསྐྱེད་པར་བྱའོ།། །།
བམ་པོ་གཉིས་པ།
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཐོགས་པ་མི་མངའ་བའི་ཐུགས་རྗེ་ཆེན་པོ་
རྒྱ་ཆེར་ཡོངས་སུ་རྫོགས་པའི་གཟུངས། བམ་པོ་གཉིས་པ། དེ་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་དབང་ཕྱུག་གུས་པས་ཐལ་མོ་སྦྱར་ཏེ། བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་བདག་ནི་སྔོན་བསམ་གྱིས་མི་ཁྱབ་པའི་བསོད་ནམས་བསགས་པའི་རྒྱུ་དང་
རྐྱེན་གྱིས། དེང་བཅོམ་ལྡན་འདས་ཀྱིས་བདག་ལ་ལུང་བསྟན་པར་མཛད་པ་དང་། བདག་སྙིང་རྗེ་(༡༤ ༠
ཆེན་པོ་བསྐྱེད་ནས་སེམས་ཅན་ཐམས་ཅད་ལ་སྨན་པར་བགྱི་བ་དང་། བཅིང་བ་མཐའ་དག་གཅད་པ་དང་།
འཇིགས་པ་ཐམས་ཅད་ཞི་བར་འགྱུར་བར་བཞེད་པ་ལགས་པས་དེང་བདག་གིས་ཡུམ་ཞེས་བགྱི་བའི་
གཟུངས་བཤད་པར་འཚལ་ཏེ། དུས་ཐ་མའི་སེམས་ཅན་རྣམས་ཡུམ་ཞེས་བགྱི་བའི་གཟུངས་འདི་ཐོས་
པའི་བྱིན་གྱི་རླབས་ཀྱི་མཐུས་དེ་དག་ཐམས་ཅད་སྡུག་བསྔལ་གྱི་རྒྱུ་དང་བྲལ་བ་ནས་བདེ་བའི་འབྲས་བུ་
ཐོབ་པར་འགྱུར་ལགས་སོ། །བཅོམ་ལྡན་འདས་དུས་ལྔ་བརྒྱ་ཐ་མ་ལ་ཡུལ་ལམ། གྲོང་ངམ། གྲོང་ཁྱེར་
རམ། གྲོང་རྡལ་གང་ཡང་རུང་བ་དག་ཏུ་དགེ་སློང་ངམ། དགེ་སློང་མའམ། རིགས་ཀྱི་བུའམ། རིགས་ཀྱི་
བུ་མོ་ལ་སོགས་པས་རྟག་པར་གདུགས་མཚན་ལན་དྲུག་ཏུ་ཆོས་བཞིན་དུ་ཡུམ་ཞེས་བགྱི་བའི་གཟུངས་
སྔགས་ཀྱི་ཆོས་ ཀྱི་རྣམ་གྲངས་འདི་ཀློག་ཅིང་འདོན་པ་དང་། ཡོངས་སུ་འཛིན་པར་བགྱིད་ན། བདག་དེ་
བཞིན་གཤེགས་པའི་བཀའ་དྲིན་རྗེས་སུ་དྲན་ཞིང་གཟོ་བའི་སླད་དུ་རྟག་པར་རྗེས་སུ་འབྲངས་ནས་གང་
ཟག་དེ་དག་ཡོངས་སུ་སྲུང་བར་བགྱིད་ཅིང་སྤོང་བར་མི་བགྱིད་པས་འདྲེ་སྲིན་ཐམས་ཅད་ཀྱིས་གནོད་
-234-



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
པར་བགྱིད་པར་མི་འགྱུར་ལགས་སོ། །གཞན་ཡང་
ཡང་ཚེ་རབས་ཀྱི་སྒྲིབ་པ་ལྕི་བ་ཐམས་ཅད་ཀྱང་དུས་གཅིག་
ཏུ་ཡོངས་སུ་འབྱང་བར་འགྱུར། གཟུངས་སྔགས་ཀྱི་དཀྱིལ་འཁོར་དང་། ཕྱག་རྒྱའི་ཆོས་ཀྱི་སྒོ་ཐམས་ཅད་
ཀྱང་མྱུར་དུ་ཡོངས་སུ་རྫོགས་པར་འགྱུར་ལགས་སོ། །བཅོམ་ལྡན་འདས་ལ་ཡང་འདི་སྐད་ཅེས་གསོལ་
ཏོ། །བཅོམ་ལྡན་འདས་སླད་མའི་དུས་ལྔ་བརྒྱ་ཐ་མའི་སེམས་ཅན་རྣམས་ནི་ཕལ་ཆེར་སྡིག་པའི་དྲི་མ་
ལྷུན་སྟུག་ཅིང་བསོད་ནམས་ཆུང་བས་ཡོངས་སུ་འཛིན་པར་བགྱིད་པ་ཞིག་མཆིས་ནའང་འདྲེ་སྲིན་དག་
གིས་གནོད་པ་བགྱིད་པས། དེང་བདག་བཅོམ་ལྡན་འདས་ཀྱི་བྱིན་གྱི་རླབས་ཀྱིས་སེམས་ཅན་རྣམས་ལ་
རྒྱ་ཆེར་སྨན་པར་བགྱི་བ་དང་། སེམས་ཅན་རྣམས་ལ་བདེ་བར་བགྱིད་པ་དང་། ལྷ་དང་ལྷ་མ་ཡིན་ལ་སོགས་
པའི་ཆེད་དུ་གཟུངས་ཀྱི་ཆོས་བཤད་པར་འཚལ་ཏེ། བདག་གིས་སྔོན་(༡༤༠བ)འདས་པའི་བསྐལ་པ་
ཚད་མ་མཆིས་པ་སྙེད་ཀྱི་བར་དུ་གཟུངས་ཀྱི་ཆོས་འདི་ལ་བསྟེན་ཅིང་མཆོད་པ་བགྱིས་ལགས་སོ། །
འདས་པ་དང་། མ་བྱོན་པ་དང་། ད་ལྟར་བཞུགས་པའི་སངས་རྒྱས་རྣམས་ཀྱི་བར་དག་ཀྱང་ཡུམ་ཞེས་
བགྱི་བའི་གཟུངས་ཀྱི་ཆོས་ཀྱི་རྣམ་གྲངས་འདིའི་རྒྱུས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་བརྙེས་པ་ལགས་པས། རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་སེམས་རྩེ་གཅིག་
ཏུ་ཡུམ་ཞེས་བགྱི་བའི་གཟུངས་ཀྱི་ཆོས་ཀྱི་རྣམ་གྲངས་འདི་འདོན་ཅིང་ཀློག་པ་དང་ཡོངས་སུ་འཛིན་པར་
བགྱིད་ན་དེ་དག་ཚེ་འདི་ཉིད་ལ་ཚིག་གི་སྤོབས་པ་མྱུར་ཞིང་ཐོགས་པ་མ་མཆིས་པ་དང་། ཤེས་རབ་དང་
སྤོབས་པ་མངོན་པར་རྟོགས་པར་འགྱུར་བས། ལྷ་དང༌། མིའི་འཁོར་མང་པོའི་ནང་ན་མཆོག་ཏུ་འགྱུར།
གང་དག་ཐོས་པ་རྣམས་ཀྱང་རབ་ཏུ་དགའ་ཞིང་ཐམས་ཅད་ཀྱིས་སྤྱི་བོ་བཏུད་དེ་ཕྱག་བགྱིད་པར་འགྱུར།
བ་ཐམས་ཅད་དུ་སངས་རྒྱས་དང༌། ཆོས་དང་། དགེ་འདུན་མཐོང་བར་འགྱུར་གང་ཅི་སྨྲས་ཀྱང་རུང་
སྟེ། ཐམས་ཅད་ཀྱིས་ཡིད་ཆེས་པས་ཉན་པར་འགྱུར་ལགས་ཏེ། དེ་དག་ཐམས་ཅད་ཀྱང་སངས་རྒྱས་བཅོམ་
ལྡན་འདས་རྣམས་ཀྱི་བྱིན་གྱི་རླབས་ཀྱི་མཐུ་ལགས་ཏེ། རང་ཉིད་ཀྱི་མཐུ་ནི་མ་ལགས་སོ། །དེ་ནས་
བཅོམ་ལྡན་འདས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་ཁྱོད་ཀྱིས་འདི་ལྟར་ལྷ་
དང་མི་དང་ལྷ་མ་ཡིན་ལ་སོགས་པ་དེ་དག་ཐམས་ཅད་ལ་ཕན་པ་དང་། བདེ་བར་བྱ་བ་དང་། ལས་ཀྱི་ལམ་
-235-



མ་ཎི་བཀའ་འབུམ།
ཡོངས་སུ་སྦྱང་བའི་ཆེད་དུ་སྨྲས་པ་ལེགས་སོ་ལེགས་སོ་ཞེས་བསྔགས་པ་བརྗོད་ནས། ངས་ཀྱང་དེང་ཡེ་
ཤེས་ཀྱི་ཕྱག་རྒྱས་བཏབ་ནས། ཁྱོད་བྱམས་པ་
ས་པ་ཆེན་པོ་དང་སྙིང་རྗེ་ཆེན་པོ་ལ་སོགས་པའི་སེམས་ཅན་
རྣམ་པ་སྣ་ཚོགས་ལས་གཏན་དུ་ལྡོག་པར་མི་འགྱུར་བར་བྱའོ་ཞེས་བཀའ་སྩལ་ཏོ། །དེ་ནས་བཅོམ་ལྡན་
འདས་ལ། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཡང་འདི་སྐད་ཅེས་གསོལ་ཏོ། །
བཅོམ་ལྡན་འདས་བདག་མངོན་པར་དྲན་ལགས་ཏེ་འདས་པའི་བསྐལ་པ་ཚད་མ་མཆིས་(༡༤༡ན)པ་
ནས། ཡུམ་ཞེས་བགྱི་བའི་གཟུངས་ཀྱི་ཆོས་ཀྱི་རྣམ་གྲངས་འདི་ཡོངས་སུ་བཟུང་བས་རི་པོ་ཏ་ལ་ལ་མཆིས་
པའི་ཚེ་བདུད་ཀྱི་རྒྱལ་པོས་བདུད་ཀྱི་འཁོར་མང་པོ་དང་འགྲོགས་ནས་བདག་གི་ཆོས་དཀྲུག་ཅིང་།
སྔགས་ཀྱི་ཚིག་རྣམས་མངོན་པར་མི་གྲུབ་པར་བགྱི་བར་བཤམས་པ་ལས། དེའི་ཚེ་བདག་གིས་ཡུམ་
ཞེས་བགྱི་བའི་གཟུངས་འདིས་བདུད་མང་པོ་རྣམས་བཏུལ་ནས་ཐམས་ཅད་སོ་སོར་གྱེས་པར་གྱུར་པས།
གཟུངས་འདིའི་མཐུ་བསམ་གྱིས་མི་ཁྱབ་པར་རིམ་པར་བགྱི་ལགས་སོ། །དེ་ནས་བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་བྱམས་པ་དང་སྙིང་རྗེ་ཆེན་པོས་སེམས་ཅན་ཐམས་ཅད་ལ་ཕན་གདགས་
ཤིང་ལྷ་དང་མི་རྣམས་བདེ་བ་ཐོབ་པར་བྱ་བའི་ཕྱིར། བཅོམ་ལྡན་འདས་དང་འཁོར་འདུས་པ་ཆེན་པོའི་
མདུན་དུ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཕྱག་སྟོང་སྤྱན་སྟོང་དང་ལྡན་པའི་ཡུམ་
ཞེས་བྱ་བའི་གཟུངས་ལུས་པོ་ཆེའི་སྔགས་འདི་སྨྲས་སོ། །ན་མཿ སརྦ་ཏ་ཐཱ་ག་ཏཱ་ཡ། ན་མོ་རཏྣ་ཏྲ་ཡཱ་ཡ། ན་
མོཉམི་ཏཱ་བྷཱ་ཡ། ཏ་ཐཱ་ག་ཏཱ་ཡ། ཨདྷ་ཏེ་སམྱཀཾབུདྡྷཱ་ཡ། ན་མ་ཨཱརྱ་པ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏྭཱ་ཡ།
མ་ཧཱ་ས་ཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ན་མོ་མ་ཧཱ་སྦྲུ་མཿ པྲཔཱ་ཡ། བོ་དྷི་ས་ཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ན་
མོ་བི་པུ་ལ་བི་མ་ན་སུ་པྲ་ཏི་ཥི་ཏ་སཾ་གྷཱ་ཡ། སཱུརྱ་ཤ་ཏ་ས་ཧ་སྲ་ཨ་ཏི་རེ་ཀ་པྲ་བྷཱ་ཨ་བ་བྷཱ་སི་ཏ་མཱུཏྟཱ་ཡེ།
མ་ཧཱ་མ་ཎི་མུ་ཀུ་ཊ་ཀུཎྜ་ལ་ཨ་ལཾ་ཀཱ་ར་དྷཱ་ར་ཎི། བྷ་ག་བ་ཏེ་པདྨ་པཱ་ཎ་ཡེ། སརྦ་ལོ་ཀ་ཨུ་པ་ཤ་མ་ནཱ་ཡ།
བི་བི་དྷ་མུ་ཁ་ས་མ་བེ་ཥ་བིཏྟ་སརྦ་ས་ཏཱ་པ་རི་མོ་ཙ་ཀཱ་ཡ། ཏདྱ་ཐཱ། ཨོཾ་བྷ་ཌཱ་བ། མ་ཧཱ་ལོ་ཀ་ཀ་ར་ཎ། ནཱ་
ཐ་མ་སི་དྷེ་མི་ར་བྷ་དྲྭ་བི་ནཱ་ཤ་ན་ཀ་རཱ་ཡ་རཱ་ག་དེ་ཥ་མོ་ཧ་ཛྭ་ལ་ཤ་མ་ཀ་ཤ་ས་ཀ་ས་མཱ་ཤཱ་ས་ན་ཀ་ར་ཀ་
སརྦ་པཱ་པ་དུརྒ་ཏེ་པྲ་ཤ་མ་ན་ཀ་རཱ་ཡ། སརྦ་ཏ་ཐཱ་ག་ཏ་སམྦད་ན་ཀ་ར་ཧེ་ཧེ་མ་ཧཱ་བོ་དྷི་ས་ཏཱ་པ་ར་ད་པདྨ་
- 236 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ལོ་ཀི་སཾ་བྷུ་ཏ་མ་ཧཱ་ཀཱ་རུ་ཎི་ཀ་ཛ་ཊཱ་མུ་ཀུ་ཊ་ལཾ་ཀྲྀ་ཏ་ཤ་རཱི་རཾ། མ་ཎི་ཀ་ན་ཀ་ཤ་ཏེ། བཛྲ་བེ་ཅུ་ལཾ་ཀྲྀ་
ཏ་ཤ་རཱི་ར། ཨ་མི་ཏཱ་བྷ་སི་ན་ཀ་མཱ་ལཱ་(༡༤༡བ)ལཾ་ཀྲྀ་ཏ་པྲ་བྷ་ར་ཎ། ལ་རི་ཙ་ན་མ་ཧཱ་དུ་ན། ན་ར་ན་རི་
ཤ་ཏ་ས་ཧ་སྲ། ཨ་བྷི་ལ་ཥི་ཏ་ཀཱ་ཡ། མ་ཧཱ་བོ་དྷི་ས་ཏྭཱ་ཡ། བི་དྷ་མ་བི་དྷ་མ། བི་ནཱ་ཤ་ཡ་བི་ནཱ་ཤ་ཡ། མ་
ཧཱ་ཡནྟཾ་ཀྵ་ཤ་ཀ་བ་དྷ། ཡ་བ་བ་དྷ་བི་བི་དྷ་ས་ཏཱ་སཾ་སཱ་ར་ཙཱ་ར་ཀ །པྲ་མ་ཐ་ན། པུ་རུ་ཥ་པདྨོ་རུ་ཥ་ནཱ་ག །
པུ་རུ་ཥ་སཱ་ག་ར། པུ་རུ་ཥ་སཾ་ཧ། བཱི་ར་བཱི་རཱ་ཤཱ་ཡ། སུ་ཡན་སུ་ཡན། བ་ར་བ་ར། དྷ་མ་དྷ་མ། ས་མ་ས་
མ། དྷུ་རུ་དྷུ་རུ། པྲ་ཤཱ་ས་ཡ། པྲ་ཤཱ་ས་ཡ། གི་རི་གི་རི། བི་རི་བི་རི། ཙི་རི་ཙི་རི། མུ་རུ་མུ་རུ། མུ་ཡུ་མུ་ཡུ།
མུ་ཡ་མུ་ཡ། མུཉྩ་མུམྨཱ དྷུ་ན་དྷུ་ན། བི་དྷུ་ན་བི་དྷུ་ན། དྷུ་རུ་དྷུ་རུ། གཱ་ཡ་གཱ་ཡ། གཱདྷ་ཡ་གཱདྷ་ཡ། ཧ་ས་ཧ་
ས། པྲ་ཧ་ས་པྲ་ཧ་ས། བི་བྷི་དྷ་ཀླུ་ཤ་བཱ་ས་ན། བདག་མིང་འདི་ཞེས་བྱ་བའི། ཧ་ར་ཧ་ར། སཾ་ཧ་ར་སཾ་ཧ་
ར། དུ་རུ་ཏི་དུ་རུ་ཏི། མ་ཧཱ་མནྟུ་དུ་རུ་ཏི། ཀཥྛ་ཤ་ཏ་པ་ར་སི་ཀ་བྷ་བ་བི་ས་ན། ཤ་མ་ཀ་མ་ཧཱ་བོ་དྷི་ས་ཏཱ་
བ་ར་ད་སྭཱཧཱ། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གིས།
བཅོམ་ལྡན་འདས་ལ་པདྨ་ཆེན་པོའི་ཕྱག་རིན་པོ་ཆེའི་བཀོད་པའི་ཁར་བའི་ཡུམ་ཞེས་བྱ་བའི་གཟུངས་
འདི་སྨྲས་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ནས་འདུ་ཤེས་མེད་འདུ་ཤེས་
མེད་མིན་གྱི་ལྷའི་གནས་ ཀྱི་བར་དགོ་རྣམ་པ་དྲུག་ཏུ་གཡོས། རབ་ཏུ་གཡོས་པར་གྱུར་ཏོ། །ལྷ་རྣམས་
ཀྱིས་ཀྱང་རིན་པོ་ཆེའི་མེ་ཏོག་གི་ཆར་མངོན་པར་ཕབ་བོ། །འོག་མིན་གྱི་ལྷ་དང་། དབང་ཕྱུག་ཆེན་པོ་
རྣམས་ཀྱང་གཡོ་ཞིང་མི་བདེ་བས་ཤིན་ཏུ་འཇིགས་ཤིང་དངངས་པར་གྱུར་ཏོ། །གནོད་སྦྱིན་དང་། སྲིན་
པོ་དང་། འདྲེ་གདོན་མ་རུངས་པ་ཐམས་ཅད་ཀྱང་སྡུག་བསྔལ་ཆེན་པོ་མྱོང་བའི་སྒྲ་སྐད་ཆེན་པོས་ཕྱུང་
ནས་ཤ་ནུབ་ཏུ་འབྱེར་ཞིང་བྲོས་ཀྱང་གང་དུ་འགྲོ་བའི་གནས་ཀྱང་རིག་ཅིང་རྙེད་པར་མ་གྱུར་ཏོ། །དེ་
ནས་སྤྲུལ་པའི་བྱང་ཆུབ་སེམས་དཔས་འཁོར་མང་པོ་རྣམས་དང་། འདྲེ་སྲིན་མ་རུངས་པ་ཐམས་ཅད་ལ་
གང་གིས་བདག་གི་རིག་སྔགས་ལས་འདའ་ཞིང་རྗེས་སུ་འབྲང་བར་མི་བྱེད་(༡༤ ༢ན)ན། དེ་དག་གི་
ལུས་ཀྱི་ཡན་ལག་དང་། ཉིང་ལག་ཐམས་ཅད་རབ་ཏུ་ན་ཞིང་འཇིག་པར་འགྱུར་རོ། །རིག་སྔགས་འདིས་
ནི་རི་རྣམས་འཇོམས་ཤིང་རྒྱ་མཚོ་ཆེན་པོ་སྐེམས་པར་བྱེད་དོ། །ལྷ་མ་ཡིན་གྱི་དམག་རྣམས་རྣམ་པར་
-237 -



མ་ཎི་བཀའ་འབུམ།
བཅོམ་ནས་ཕམ་པར་བྱེད་དོ། །ཡུལ་འཁོར་རྣམས་དང་། གྲོང་དང་། གྲོང་ཁྱེར་དང་། གྲོང་རྡལ་རྣམས་
ཡོངས་སུ་སྲུང་བར་བྱེད་དོ། །འདྲེ་གདོན་དང་། ནད་དང་། སྨན་གྱི་དུག་དང་། སྲིན་བུའི་དུག་དང་། ལོག་པ་
དང་། མ་རུངས་པའི་མི་རྣམས་ཕམ་ཞིང་རབ་ཏུ་ཞི་བར་བྱེད་དོ། །སུམ་ཅུ་རྩ་གསུམ་པའི་ལྷ་རྣམས་
བཏུལ་ནས་རབ་ཏུ་དུལ་བར་བྱེད་དོ་ཞེས་སྨྲས་པ་དང༌། དེ་ནས་བཅོམ་ལྡན་འདས་རྡོ་རྗེ་ཆེན་པོའི་ཕོ་བྲང་
རབ་ཏུ་དགའ་བ་ན་བཞུགས་པ་དང་། བྱང་ཆུབ་སེམས་དཔའ་མཆོག་ཏུ་བཙུན་པ་དང་། ལྷ་དང་། ཀླུ་དང་།
གནོད་སྦྱིན་དང་། སྲིན་པོ་དང༌། མིའམ་ཅི་ལ་སོགས་པའི་ འཁོར་ སངས་རྒྱས་ ཀྱི་ཆོས་ལ་ གནས་པ་ཚད་
མེད་པ་ཐམས་ཅད་ཀྱིས་ཀྱང་དུས་གཅིག་ཏུ་བསྔགས་པ་བརྗོད་པར་གྱུར་ཏོ། །དེ་ནས་བཅོམ་ལྡན་འདས་
ལ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཡང་འདི་སྐད་ཅེས་གསོལ་ཏོ། །བཅོམ་
ལྡན་འདས་རིག་སྔགས་འདིས་ནི་སྒྲིབ་པའི་རི་བོ་ཤིན་ཏུ་རྒྱ་ཆེ་བ་དག་ཀྱང་རྣམ་པར་འཇོམས་པར་བགྱིད་
པས་གང་ལ་ལ་ཞིག་ཉན་ཏམ། ཀློག་གམ། འདོན་ཏམ། ཡོངས་སུ་འཛིན་པར་བགྱིད་དམ། མཐོང་བར་
གྱུར་ན། དེ་དག་ལ་ཉོན་མོངས་པའི་སྒྲིབ་པ་ནག་པོ་ཇི་སྙེད་ཅིག་མཆིས་པ་དེ་དག་ཐམས་ཅད་ཞུ་བྱང་
བར་འགྱུར་ལགས་སོ། །གཞན་ཡང་གང་ལ་ལ་ཞིག་རྟག་པར་ནང་པར་ལངས་ནས་གུས་པའི་སེམས་
ཀྱིས་ཡུམ་གྱི་གཟུངས་འདི་ལ་ཉི་ཤུ་རྩ་གཅིག་ཀློག་གམ་འདོན་པར་བགྱིད་ན། བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་ཉིད་རྟག་པར་དེའི་རྗེས་སུ་འབྲངས་ནས་ཡོངས་སུ་སྲུང་བ་བགྱིད་ཅིང་
ཡོངས་སུ་སྐྱོབ་པར་བགྱིད་དོ། །གང་ལ་ལ་ཞིག་སྨོན་ལམ་རྒྱ་ཆེན་པོ་དང༌། ཏིང་ངེ་འཛིན་གྱི་སྒོ་རྒྱ་ཆེན་
པོ་ཐམས་ཅད་མྱུར་དུ་འགྲུབ་པར་འཚལ་ན། （༡༤ ༢བ)གཅིག་པུ་གནས་དབེན་པར་མཆིས་ནས་བྱང་
ཆུབ་སེམས་དཔའ་སྤྱན་རས་གཟིགས་དབང་ཕྱུག་ཡིད་ལ་དྲན་པར་བགྱི་ཞིང་། གཞན་ཡིད་ལ་མི་བགྱི་
བར་རྟག་པར་གཟུངས་འདི་ལན་བརྒྱ་རྩ་བརྒྱད་བཟླས་བརྗོད་བགྱིས་ན་སྨོན་ལམ་རྣམས་མི་འགྲུབ་པ་
གང་ཡང་
ཡང་མ་མཆིས་ལགས་སོ། །གཞན་་
་ཅན་ཐམས་ཅད་ཀྱི་སྙིང་དྲུང་དུ་སྡུག་པར་འགྱུར།
ངན་འགྲོའི་སྒོ་ཐམས་ཅད་དུ་ལྟུང་བར་མི་འགྱུར་ལགས་སོ། །མཆིས་ཀྱང་རུང་མ་མཆིས་ཀྱང་རུང་སྟེ།
རྟག་པར་སངས་རྒྱས་མདུན་ན་བཞུགས་པར་འདུ་ཤེས་ཉེ་བར་བཞག་པར་གྱུར་ན། གང་ཟག་དེ་སྐྱེ་བའི་
ཡང་སེམས་
- 238 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
གནས་བྱེ་བ་བརྒྱ་སྟོང་ཚད་མ་མཆིས་པ་ཀུན་ཏུ་བསགས་པའི་སྡིག་པའི་ལས་ཅི་མཆིས་པ་དེ་དག་ཐམས་
ཅད་ཞུ་བྱང་བར་འགྱུར། གང་ཟག་དེ་འཁོར་ལོས་སྒྱུར་བའི་རྒྱལ་པོ་སྟོང་གི་བསོད་ནམས་ཕུན་སུམ་ཚོགས་
པ་དག་ལ་ལོངས་སྤྱོད་པར་འགྱུར། སྐྱེ་བ་ཐམས་ཅད་དུ་བྱང་ཆུབ་སེམས་དཔའ་སྤྱན་རས་གཟིགས་ད
ཕྱུག་དང་དུས་གཅིག་ཏུ་སྐྱེ་བར་འགྱུར། བཙུན་པའི་ཁྱིམ་དག་ཏུ་སྐྱེ་བར་འགྱུར་ལགས་སོ། །གང་ལ་ལ་
ཞིག་རྟག་པར་སྤོས་སམ་མེ་ཏོག་སྙིམ་པ་གང་ཙམ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་
གི་གཟུགས་ཀྱི་མདུན་དུ་མངོན་པར་གཏོར་ནས། གཟུངས་འདི་ལན་ཉི་ཤུ་རྩ་གཅིག་འདོན་པར་བགྱིད་
ན། སྟོང་ཆེན་པོའི་འཇིག་རྟེན་གི་ཁམས་ཀྱི་ཡོན་ཏན་དང་སྙིང་རྗེ་ཆེན་པོའི་ཆོས་ཉིད་འཐོབ་པར་འགྱུར།
གང་ཟག་དེ་འཇིག་རྟེན་ན་མཐར་གྱིས་མཐུ་ཆེན་པོ་མྱུར་དུ་མངོན་པར་འགྲུབ་པར་འགྱུར་ལགས་སོ། །
གང་ལ་ལ་ཞིག་རྟག་པར་བྱང་ཆུབ་སེམས་དཔའི་གདོང་དང་། མིག་དང་། མཚན་དང་། དཔེ་བྱད་ལ་རྣམ་
པར་བལྟ་སྟེ། གཟུངས་འདི་ལན་སྟོང་རྩ་བརྒྱད་འདོན་པར་བགྱིད་ན་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་མྱུར་དུ་ལུས་མངོན་སུམ་དུ་བསྟན་ནས་རྣལ་འབྱོར་པས་མཐོང་བར་འགྱུར་བས། དྲི་
མ་དང་བྲལ་ནས་ས་དང་པོ་དང་། སངས་རྒྱས་རྗེས་སུ་དྲན་པའི་ཏིང་ངེ་འཛིན་འཐོབ་པར་འགྱུར་བས་འོད
ཀྱིས་འཇིག་རྟེན་གྱི་ཁམས་གསལ་བར་བགྱིད་པར་(༡༤ ༣ན)འགྱུར། འཆི་བའི་དུས་ཀྱི་ཚེ་བསམ་གཏན་
དང་ཏིང་ངེ་འཛིན་ལ་སྙོམས་པར་འཇུག་པ་བཞིན་དུ་འཆི་བར་
ལ་སྙོམས་པར་འཇུག་པ་བཞིན་དུ་འཆི་བར་འགྱུར་བས་ཚེ་རབས་ཐམས་ཅད་དུ་སྔོན་
གྱི་གནས་རྗེས་སུ་དྲན་པའི་ཤེས་རབ་འཐོབ་པར་འགྱུར། ཁ་ན་མ་ཐོ་བའི་སྡིག་པ་ཅི་མཆིས་པ་ཐམས་
ཅད་ཀྱང་ཞུ་ཞིང་བྱང་བར་འགྱུར་ལགས་སོ། །གཟུངས་འདི་ཡོངས་སུ་འཛིན་པར་འཚལ་བ་དེས་རྟག་
པར་དཔྱིད་ཟླ་ར་བ་དང་། དབྱར་ཟླ་འབྲིང་པོ་དང་། སྟོན་ཟླ་ཐ་ཆུང་ཚེས་གཅིག་ནས་ཚེས་བཅུའི་བར་དུ་
གསོ་སྦྱོང་དང༌། ཚུལ་ཁྲིམས་ལ་གནས་ནས་གོས་དཀར་པོ་གཙང་མ་བགོས་ཏེ། ཟས་དཀར་གསུམ་འཚལ་
ནས་རིང་བསྲེལ་དང་བཅས་པའི་མཆོད་རྟེན་ནམ། རིང་བསྲེལ་གྱི་མདུན་དུ་ཙནྡན་དཀར་པོ་འཇིམ་པ་
ལས་དཀྱིལ་འཁོར་ཁྲུ་གང་གྲུ་བཞི་པ་བགྱིས་ནས། མེ་ཏོག་དང་སྤྲོས་རྣམ་པ་སྣ་ཚོགས་དཀྱིལ་འཁོར་གྱི་
ནང་དུ་གཏོར་ནས་དེ་བཞིན་གཤེགས་པའི་སྐུ་གཟུགས་ཀྱི་སྤྱན་སྔར་སྤོས་ཀྱིས་བདུགས་ཏེ་ཞུགས་མར་
239 -



རེས་ག
མ་ཎི་བཀའ་འབུམ།
གཏམས་ནས་སངས་རྒྱས་དང་བྱང་ཆུབ་སེམས་དཔའ་རྣམས་ལ་གུས་པའི་སེམས་བསྐྱེད་དེ། རྟག་པར་
གཟུངས་འདི་ལན་སྟོང་རྩ་བརྒྱད་འདོན་པར་བགྱིད་ན། ཚེས་བཅོ་ལྔའི་ནུབ་མོ་བྱང་ཆུབ་སེམས་དཔའ་སྤྱན་
ས་གཟིགས་དབང་ཕྱུག་ཉིད་དཀྱིལ་འཁོར་གྱི་ནང་དུ་མཆི་བར་འགྱུར་བས་རྣལ་འབྱོར་པས་མཐོང་མ་
ཐག་ཏུ་མཚམས་མ་མཆིས་པ་ལྔའི་ཁ་ན་མ་ཐོ་བ་ཤིན་ཏུ་ལྕི་བའི་སྒྲིབ་པ་ཅི་མཆིས་པ་ཐམས་ཅད་ཞུ་བྱང་
ནས་ལུས་དང་། ངག་དང༌། ཡིད་ཀྱི་ལས་ཐམས་ཅད་ཡོངས་སུ་དག་པར་འགྱུར་བས་སངས་རྒྱས་ཀྱི་ཏིང་
ངེ་འཛིན་གྱི་མཐུ་དང་དབང་བསྐུར་བའི་སའི་མཐུ་དང༌། ཕ་རོལ་ཏུ་ཕྱིན་པའི་སའི་མཐུ་དང་། ཁྱད་པར་
དུ་འཕགས་པའི་ཡེ་ཤེས་ཀྱི་ས་ཡང་འཐོབ་པར་འགྱུར་ལགས་སོ། །བཅོམ་ལྡན་འདས་གལ་ཏེ་དགུང་
ཆར་དབབ་པར་འཚལ་པར་གྱུར་ན། གནམ་དུ་བལྟས་ནས་གཟུངས་འདི་སྟོང་རྩ་བརྒྱད་འདོན་པར་བགྱིད་ན་
ཟིལ་དངར་གྱི་ཆར་དུས་བཞིན་དུ་འབབ་པར་འགྱུར་ལགས་སོ། །དོགས་ལ་བལྟས་ནས་གཟུངས་འདི་
ལན་སྟོང་རྩ་(༡༤ ༣བ)བརྒྱད་ཚང་བར་འདོན་པར་བགྱིད་ན་འབྲུ་རྣམ་པ་སྣ་ཚོགས་ལེགས་པར་འགྱུར་
ལགས་སོ། །གཙང་པོ་དང་། ཆབ་མིག་སྐམས་པའི་དྲུང་དུ་གཟུངས་འདི་ལན་སྟོང་རྩ་བརྒྱད་འདོན་པར་
བགྱིད་ན་ཆབ་འཕེལ་ཞིང་རྒྱས་པར་འགྱུར་ལགས་སོ། །བྲོ་ནད་ཀྱིས་ཐེབས་པ་ཐམས་ཅད་ཀྱི་མདུན་དུ་
རང་གི་སུག་པ་ལག་པ་ལ་སྔགས་འདིས་ལན་བདུན་བསྔགས་ཏེ་སུག་པས་བྱབས་ན་འཚོ་བར་འགྱུར་
ལགས་སོ། །གང་དྲན་པ་ཉམས་པའི་མདུན་དུ་གཟུངས་འདི་ལན་སྟོང་རྩ་བརྒྱད་བཟླས་བརྗོད་བགྱིས་ན་
ཡང་དག་པའི་དྲན་པ་འཐོབ་པར་འགྱུར་ལགས་སོ། །གང་དག་བཀྲེས་སྐོམ་གྱིས་ཉེན་པའི་མདུན་དུ་དེའི་
གདོང་ལ་བལྟས་ནས་གཟུངས་འདི་ལན་སྟོང་རྩ་བརྒྱད་བཟླས་བརྗོད་བགྱིས་ན་བཀྲེས་སྐོམ་གྱིས་ཉེན་
པའི་འདུ་ཤེས་ངན་པ་ཐམས་
ས་ཅད་རབ་ཏུ་བས ་བར་འགྱུར་ལགས་སོ། །གང་དག་མཚམས་དགུམ་པར་
འཚལ་ན་རྫོང་ཆབ་ཀྱི་ནང་དུ་ཞུགས་ཏེ། ཆོས་བཞིན་དུ་གཟུངས་འདི་ཡོངས་སུ་རྫོགས་པར་བྲིས་ནས་རྒྱལ་
མཚན་གྱི་ཁར་བཏགས་ན་དཔག་ཚད་བརྒྱ་ཚུན་ཆད་དུ་གདོན་བགེགས་ཅི་ཡང་མ་མཆིས་ཏེ། མཚམས་
བཀུམ་པ་ཉིད་དུ་གྱུར་ནས་ཡོངས་སུ་བསྲུངས་པར་འགྱུར་ལགས་སོ། །རིགས་ཀྱི་བུའམ་རིགས་ཀྱི་བུ་མོ་
གང་ལ་ལ་ཞིག་རྟག་པར་གདུགས་གཅིག་བཞིན་དུ་གཟུངས་འདི་ལན་སྟོང་རྩ་བརྒྱད་འདོན་པར་བགྱིད་
- 240 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ན་གང་ཟག་དེའི་བསོད་ནམས་བརྗོད་ཀྱིས་མི་ལང་བས་རིག་སྔགས་འཛིན་པ་དེ་དག་བཙུན་ཞིང་དབང་
ཕྱུག་དང་ལྡན་པར་འགྱུར། གཞན་ཡང་སྐྱེ་བོ་མང་པོ་ཀུན་གྱིས་བྱམས་ཤིང་བསྙེན་བཀུར་བགྱིད་པར་
འགྱུར། །སྨོན་ལམ་རྣམས་ཡིད་བཞིན་དུ་ཡོངས་སུ་རྫོགས་པར་འགྱུར་ལགས་སོ། །གང་དག་བདུད་
གདུལ་བར་འཚལ་ན་ཡུམ་གྱི་གཟུངས་འདི་བཟླས་ཏེ། གུ་གུལ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་
ནས་སྔགས་འདི་ལན་རེ་བཟླས་ཤིང་ལན་ཅིག་བསྲེག་པར་བྱས་ནས་ལན་བརྒྱ་རྩ་བརྒྱད་ཚང་བར་བགྱིད་
ན་ཡོངས་སུ་བསལ་བར་འགྱུར་ལགས་སོ། །གལ་ཏེ་སྐྱེ་བོ་མང་པོ་ཐམས་ཅད་དགའ་བར་འཚལ་ན་རྟག་
པར་ལྕང་མའི་ལྕུག་མ་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ། (༡༤༤ན)གཡར་ཁང་བཅས་ན་
ཐམས་ཅད་ཀྱིས་བྱམས་ཤིང་བཀུར་བར་འགྱུར་ལགས་སོ། །གང་དག་བདག་ཉིད་སྤོབས་པ་དང་། ཤེས་
རབ་དང་ལྡན་པར་འཚལ་ན་ཤུ་དག་སྲང་གཅིག་ཕྱེ་མར་བཏགས་ཏེ། ཆབ་མར་དང་སྦྲང་རྩི་དང་སྦྱར་
ནས་རིལ་བུ་བགྱིས་ཏེ། ཡུམ་གྱི་གཟུངས་འདིས་མཚན་མ་གསུམ་པོ་འདི་ལྟ་སྟེ། དྲོད་དང་། དུད་པ་དང་།
འོད་བྱུང་གི་བར་དུ་སྔགས་ཀྱིས་གདབ་པར་བགྱིའོ། །མཚན་མ་དེ་དག་ཐོབ་ནས་གདུགས་རེ་བཞིན་སྨན་
གྱི་རིལ་བུ་ཙམ་བདུན་བདུན་འཚལ་ནས་སྙིང་གར་ཡང་བྱུག་པར་བགྱི་སྟེ། དེ་ལྟར་ཞག་བརྒྱའི་བར་དུ་
འཚལ་ན་ཐོགས་པ་མ་མཆིས་པའི་སྤོབས་པ་འཐོབ་པར་འགྱུར་བས། བདག་ཉིད་ཀྱི་ལུས་བསྲུང་བའི་སླད་
དུ་གདུགས་རེ་ཞིང་ཡུམ་གྱི་གཟུངས་འདི་ལན་བརྒྱ་རྩ་བརྒྱད་བཟླས་ནས་ཕྱག་རྒྱ་རྣམ་པ་བཅུ་གཉིས་ཀྱང་
བགྱིའོ། །དེ་ལ་དང་པོ་བྱང་ཆུབ་སེམས་དཔའ་མིག་སྟོང་དང་ལྡན་པའི་ལུས་ཀུན་ཏུ་སྡུད་པའི་ཕྱག་རྒྱ་ནི་
འདི་ལགས་ཏེ། སྔར་ལངས་ནས་འགྲེང་སྟེ། ལུས་དྲང་པོར་བསྲང་ནས་རྐང་པ་གཉིས་གཤིབས་ཏེ། རྐང་
པ་གཡས་པ་ཅུང་ཟད་ཅིག་དགུག་པར་བགྱིའོ། །སྔར་སུག་པ་ལག་པ་གཡོན་པ་ཐུར་དུ་བརྐྱང་ནས་གུང་མོ་
དང་སྲིན་ལག་གཉིས་བཀུག་སྟེ། ལག་མཐིལ་དུ་བཞག་ལ། མཐེའུ་ཆུང་དང་། མཛུབ་མོ་དང་། མཐེ་བོང་ནི་
ཡིན་པར་བརྐྱང་སྟེ། ལག་མཐིལ་བཀན་ནས་གྱེན་དུ་ཕྱོགས་པར་བགྱིའོ། །དེའི་རྗེས་ལ་སུག་པ་གཡས་
པའང་དེ་བཞིན་དུ་བགྱིས་ནས་གུང་མོ་བཀུག་སྟེ། ཕྲག་པ་དང་མཉམ་པར་བགྱིས་ནས་ལག་མཐིལ་མདུན་
དུ་བལྟ་བར་བགྱི་སྟེ། འདི་ནི་ལུས་ཀུན་སྡུད་པའི་ཕྱག་རྒྱ་ཞེས་བགྱིའོ། །གལ་ཏེ་བདུད་དང་མུ་སྟེགས་
- 241 -



མ་ཎི་བཀའ་འབུམ།
ཅན་ལོག་པར་ལྟ་བའི་ཐིབས་པོ་བཅོམ་ནས་ཡང་དག་པའི་ལམ་དུ་གཟུད་པར་འཚལ་ན། ཕྱག་རྒྱ་འདི་
བགྱིས་ནས་སྔགས་ལན་ཉི་ཤུ་རྩ་གཅིག་བཟླས་ན་གདོན་མི་འཚལ་བར་སྨོན་པ་བཞིན་དུ་གྲུབ་པར་
འགྱུར་ལགས་སོ། །གཟུངས་ནི་འདི་ལྟ་སྟེ། ན་མོ་རཏྣ་ཏྲ་ཡཱ་ཡ། ན་མ་ཨཱརུ་བ་ལོ་ཀི་ཏེ་ཤྭ་རཱ་ཡ། བོ་དྷི་ས་
ཏཱ་ཡ། མ་ཧཱ་ས་ཏྭ་ཡ། མ་ཧཱ་ཀཱ་རུ་(༡༤༤བ)ཎི་ཀཱ་ཡ། ཏདྱ་ཐཱ། ཨ་བཏྟ། ཨ་བཏྟ། པ་རི་བཏྟེ། ཨེ་ཧི་ཨེ་ཧི་
སྭཱ་ཧཱ། དེ་ལ་གཉིས་པ་བྱང་ཆུབ་སེམས་དཔའ་མིག་སྟོང་དང་ལྡན་པའི་ཀུན་འཛིན་གྱི་གཟུངས་ཀྱི་ཕྱག་རྒྱ་
ནི་འདི་ལགས་ཏེ། སྔ་མའི་ལུས་ཀུན་སྡུད་པའི་ཕྱག་རྒྱ་བཞིན་དུ་ཐལ་མོ་སྦྱར་ཏེ་སྙིང་གར་བཞག་ནས་
སོར་མོ་ལྔ་བསྣོལ་མར་བཏང་སྟེ། གཡོན་པས་གཡས་པ་མནན་ནས་མཛུབ་མོ་གཉིས་དྲག་པོར་བསྒྲེང་སྟེ་
རྩེ་མོ་ཕྲད་པར་བགྱིས་ལ། མཐེ་བོ་གཉིས་མཛུབ་མོ་གཉིས་ཀྱི་ཚིགས་པ་དང་པོ་ལ་མནན་ནས་ཅུང་ཟད་
ཅིག་དབྱེ་བར་བགྱི་སྟེ། འདི་ནི་ཀུན་འཛིན་གྱི་གཟུངས་ཀྱི་ཕྱག་རྒྱ་ཞེས་བགྱིའོ། །ཕྱག་རྒྱ་འདི་བགྱིས་
པར་གྱུར་ན་བསྐལ་པ་ཚད་མ་མཆིས་པ་ཚུན་ཆད་ཀྱི་འཁོར་བའི་སྡིག་པའི་ལས་ཅི་མཆིས་པ་ཐམས་ཅད་
དུས་གཅིག་ཏུ་ཡོངས་སུ་བྱང་བར་འགྱུར། སླད་མའི་དུས་ཀྱི་ཚེ་ཕྱོགས་བཅུའི་སངས་རྒྱས་ཀྱི་ཞིང་ཡོངས་
སུ་དག་པ་དག་ཏུ་སྐྱེ་བར་འགྱུར་ལགས་སོ། །བཅོམ་ལྡན་འདས་ཤཱཀྱ་ཐུབ་པ་མངོན་པར་རྫོགས་པ་བྱང་
ཆུབ་ཏུ་ཉེ་བའི་ཚེ་བདུད་ཀྱི་རྒྱལ་པོས་གླགས་བཙལ་བ་དང་། ཀུན་འཛིན་གྱི་གཟུངས་ཀྱི་ཕྱག་རྒྱ་འདི་
མཛད་པས་ཤིན་ཏུ་བདེ་བའི་བསམ་གཏན་དང་། ཏིང་ངེ་འཛིན་བརྙེས་པར་གྱུར་ཏོ། །གཟུངས་ནི་འདི་ལྟ་
སྟེ། ཏདྱ་ཐཱ། སརྦ་དྷཱ་ཎི་མཎྜར་ལ། ཨེ་ཧི་ཨེ་ཧི། པྲ་བྷཱ་ཤུདྡྷ་སཏྲ་ཡ་སྭཱ་ཧཱ། དེ་ལ་གསུམ་པ་བྱང་ཆུབ་སེམས་
དཔའ་མིག་སྟོང་དང་ལྡན་པའི་རྣམ་པར་ཐར་པ་དང༌། བསམ་གཏན་དང་། ཏིང་ངེ་འཛིན་གྱི་ཕྱག་རྒྱ་ནི་
འདི་ལགས་ཏེ། སླར་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། སྤྱི་
བོར་ཐལ་མོ་སྦྱར་ནས་མཛུབ་མོ་གཉིས་བཀུག་སྟེ་རྩེ་མོ་སྤྱད་ལ་མཐེ་བོ་གཉིས་མཛུབ་མོའི་ཚིགས་གཉིས་
པའི་སྟེང་དུ་བཀན་པར་བགྱི་སྟེ། ཆོས་ཀྱི་ཕྱག་རྒྱ་འདི་ནི་རྣམ་པར་ཐར་པ་དང་། བསམ་གཏན་དང༌།
ཏིང་ངེ་འཛིན་གྱི་ཕྱག་རྒྱ་ཞེས་བགྱིའོ། །འདས་པའི་དེ་བཞིན་གཤེགས་པ་ཐམས་ཅད་ཀྱིས་ཀྱང་ཆོས་འདི་
མངོན་པར་བསྒྲུབས་པས་བསམ་གཏན་དང་། ཏིང་ངེ་འཛིན་དང་། རྣམ་པ་གྲོལ་བ་བརྙེས་པ་ལགས་ཏེ།
-242 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
(༡༤༥ན)རིག་སྔགས་ནི་སྔ་མ་དང་མཐུན་ལགས་སོ། །གང་ལ་ལ་ཞིག་གདུགས་རེ་བཞིན་དུ་ཕྱག་རྒྱ་
འདི་བགྱིས་ཏེ་མཆོད་པ་བགྱིས་ན་ཕྱོགས་བཅུའི་སངས་རྒྱས་རྣམས་མྱུར་དུ་མཐོང་བར་འགྱུར་རོ། །དེ་ལ་
བཞི་པ་བྱང་ཆུབ་སེམས་དཔའ་མིག་སྟོང་ལྡན་པའི་ཕྱག་རྒྱ་ནི་འདི་ལགས་ཏེ། ལངས་ནས་འགྲེང་སྟེ་རྐང་
པ་གཉིས་གཤིབས་ནས་སྔར་གུང་མོ་དང་སྲིན་ལག་དང་། མཐེའུ་ཆུང་རྣམས་རྒྱབ་སྤྱད་ལ་མཛུབ་མོ་གཉིས་
བསྒྲེང་སྟེ་རྩེ་མོ་སྤྲད་ནས་མཐེ་བོ་གཉིས་མཛུབ་མོའི་ཚིགས་གཉིས་སྟེང་དུ་མནན་ཏེ། ལག་པ་གཉིས་ཀྱི་
བར་དུ་ཚོན་སྣ་ལྔ་ཙམ་ཕྱེ་ནས་སྨིན་མཚམས་སུ་གཞག་པར་བགྱི་སྟེ། འདི་ནི་མིག་སྟོང་དང་ལྡན་པའི་
ཕྱག་རྒྱ་ཞེས་བགྱིའོ། །ཕྱག་རྒྱའི་ཆོས་ཀྱི་སྒོ་འདི་བགྱིས་པར་གྱུར་ན་སངས་རྒྱས་ཀྱི་ཞིང་ཡོངས་སུ་དག་
པའི་འཇིག་རྟེན་གྱི་ཁམས་གྱ་ནོམ་པ་བྱེ་བ་ཕྲག་བརྒྱ་སྟོང་སྙེད་མཐོང་བར་འགྱུར་ཏེ། སངས་རྒྱས་ཀྱི་ཞིང་
ཁམས་རེ་རེ་ནས་ཀྱང་བྱང་ཆུབ་སེམས་དཔའ་འབུམ་ཕྲག་བཅུ་དང་བཞི་སྟོང་རྣལ་འབྱོར་པ་དེའི་གྲོགས་
བགྱིད་པར་འགྱུར་ལགས་སོ། །གང་དག་དཀྱིལ་འཁོར་གྱི་ཆོས་ཀྱི་སྒོར་ལན་གསུམ་མ་ཞུགས་པ་དེ་དག་
གིས་ནི་ཕྱག་རྒྱའི་ཆོས་ཀྱི་སྒོ་འདི་མཐོང་དུ་ཡང་མི་རུང་ལ་ཆོ་ག་འདི་ཡང་བགྱིར་མི་རུང་ལགས་སོ། །རྟགས་
མཐོང་བའི་བྱང་ཆུབ་སེམས་དཔའ་ཆོས་དང་ཡེ་ཤེས་ཀྱི་མངོན་པར་ཤེས་པ་གསལ་བ་ཅིག་ལགས་ན་ནི།
ཅི་དང་ཅི་སྨོན་པ་དེ་དག་ཐམས་ཅད་ཡོངས་སུ་རྫོགས་པར་འགྱུར་ལགས་སོ། །གཟུགས་ནི་འདི་ལྟ་སྟེ།
ཨོཾ་སརྦ་ཙཀྐུ ཀ་རཱ་ཡ་དྷཱ་ར་ཎི་ཨིནྡྲ་ཡ་སྭཱཧཱ། དེ་ལ་ལྔ་པ་བྱང་ཆུབ་སེམས་དཔའ་མིག་སྟོང་དང་ལྡན་པའི་
ལག་སྟོང་ཀུན་སྡུད་པའི་ཕྱག་རྒྱ་ནི་འདི་ལགས་ཏེ། ལངས་ནས་སུག་པ་རྐང་པ་གཤིབས་ཏེ། སྔར་སུག་
པ་ལག་པ་གཡས་པའི་ལག་མཐིལ་བཀང་ནས་སོར་མོ་ལྔ་སོ་སོར་ཕན་ཚུན་ཏུ་བསྙེན་ཏེ། དེའི་རྗེས་ལ་
སུག་པ་ལག་པ་གཡོན་པའི་ལག་མཐིལ་གཡས་པའི་སྟེང་དུ་མནན་ནས་སྙིང་གར་འཇོག་པ་གང་ལགས་
པ་འདི་ནི་ལག་སྟོང་ཀུན་སྡུད་པའི་ཕྱག་རྒྱ་ཞེས་བགྱི་སྟེ། འདིས་སྟོང་གསུམ་གྱི་སྟོང་(༡༤༥བ)ཆེན་པོའི་
འཇིག་རྟེན་གྱི་ཁམས་ན་བདུད་ཇི་སྙེད་མཆིས་པ་ཐམས་
པས་ཅད་སྡུད་ཅིང་འདུལ་བར་བགྱིད་ལགས་
་ལགས་སོ། །
གཟུངས་སྔགས་ནི་འདི་ལྟ་སྟེ། ཏདྱ་ཐཱ། ཨ་བ་ལོ་ཀི་ཏེ་ཤྭ་རཱ་ཡ། སརྦ་དུཥྛ་ཨོ་ཧཱ་ཡ་ནི་སྭཱ་ཧཱ། དེ་ལ་དྲུག་
པ་བྱང་ཆུབ་སེམས་དཔའ་མིག་སྟོང་པས་ཏིང་ངེ་འཛིན་རྟོགས་པར་འགྱུར་བའི་ཕྱག་རྒྱ་ནི་འདི་ལགས་ཏེ།
- 243 མ



མ་ཎི་བཀའ་འབུམ།
འགྲེང་སྟེ་རྟིང་པ་གཉིས་སྤྱད་ནས། སྔར་སུག་པ་ལག་པ་གཡོན་པའི་སོར་མོ་བསྒྲེང་སྟེ་གུང་མོ་བཀུག་
ནས་མདུན་དུ་ཕུལ་ལ། དེའི་རྗེས་ལ་སུག་པ་ལག་པ་གཡས་པའང་དེ་བཞིན་དུ་བགྱིས་ནས་གུང་མོ་
བཀུག་སྟེ་ནང་ལོགས་སུ་ཕུལ་བ་འདི་ནི་ཏིང་ངེ་འཛིན་རྟོགས་པར་འགྱུར་བའི་ཕྱག་རྒྱ་ཞེས་བགྱི་བ་ལགས་
ཏེ། འདིས་ཏིང་ངེ་འཛིན་དང་། ཡེ་ཤེས་ཀྱི་ཕྱག་རྒྱའི་བཀོད་པ་དང་། ཆོས་ ཀྱི་སྒོ་མོ་བརྒྱད་ཁྲི་བཞི་སྟོང་
ང་རྟོགས་པར་འགྱུར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མངོན་དུ་བགྱིད་པར་
འགྱུར་ལགས་སོ། །རིག་སྔགས་ནི་སྔ་མ་ཉིད་བཟླ་བར་བགྱིའོ། །དེ་ལ་བདུན་པ་བྱང་ཆུབ་སེམས་དཔའ་
མིག་སྟོང་པས་ལྷ་ཀླུ་སྡེ་བརྒྱད་དང་། འདྲེ་སྲིན་རྣམས་དགུག་ཅིང་སྡུད་པའི་ཕྱག་རྒྱ་ནི་འདི་ལགས་ཏེ།
འགྲེང་ནས་རྐང་པ་གཉིས་གཤིབས་ཏེ། སྔར་སུག་པ་ལག་པ་གཡོན་པའི་སྲིན་ལག་གིས་མཐེ་བོའི་སེན་
མོ་ལ་རེག་པར་བགྱིས་ནས། དེའི་རྗེས་ལ་སུག་པ་ལག་པ་གཡས་པ་ཡང་དེ་བཞིན་དུ་བགྱིས་ཏེ། མཐེའུ་
ཆུང་དང་གུང་མོ་གཉིས་དྲང་པོར་བསྒྲེང་ནས་རྩེ་མོ་ཕན་ཚུན་ཕྲད་པར་བགྱིས་ལ། ལག་ངར་གི་ཚིགས་
གཉིས་སྦྱར་ནས་མཛུབ་མོ་ནི་ཕན་ཚུན་རྒྱུ་བར་བགྱིའོ། །རིག་སྔགས་ནི་འདི་ལྟ་སྟེ། ཨོཾ་སརྦ་དེ་བ་ནཱ་ག་
ཨ་ན་རི་སྭཱ་ཧཱ། དེ་ལ་བརྒྱད་པ་བྱང་ཆུབ་སེམས་དཔའ་མིག་སྟོང་པས་ཚངས་པ་ཆེན་པོ་དང་། བརྒྱ་བྱིན་
ལྷའི་དབང་པོ་གཡར་དྲང་ནས་ཆོས་འདྲི་བའི་ཕྱག་རྒྱུ་ནི་འདི་ལགས་ཏེ། ཕྱག་རྒྱ་སྔ་མའི་སྟེང་དུ་ལག་ངར་
གྱི་ཚིགས་གཉིས་ཕྱེ་ནས་སུག་པ་ལག་པའི་ཟུར་སྤྱད་དེ། ལག་མཐིལ་བཀན་ལ་མཛུབ་མོ་ནི་ཕན་ཚུན་རྒྱུ་
བར་བགྱིའོ། །རིག་སྔགས་ནི་འདི་ལྟ་སྟེ། ཨོཾ་མ་ཧཱ་བྲཧྨཱ་ཡ་ཨེ་ཧི་ཨེ་ཧི་སྭཱ་ཧཱ། (༡༤༦ན)ཕྱག་རྒྱུ་དང་རིག་
སྔགས་འདིས་ནི་གཟུངས་ཀྱི་ཕྱག་རྒྱའི་སྒོ་མོ་ཚད་མ་མཆིས་ཤིང་གྲངས་མ་མཆིས་པ་ཐམས་ཅད་ཡང་
པར་སྡུད་ཅིང་འདུ་བར་བགྱིའོ། །གལ་ཏེ་ཉི་ཟླ་ལ་གཟའ་ཞུགས་པར་གྱུར་ན། ཆབ་མར་ལ་ལན་
བརྒྱ་རྩ་བརྒྱད་སྔགས་ཀྱིས་གདབ་པར་བགྱིའོ། །ཡང་ན་ལན་ཉི་ཤུ་རྩ་གཅིག་སྔགས་བཟླ་བར་བགྱིའོ། །
ཆབ་མར་ཕྱག་རྒྱས་བཏབ་སྟེ་འཚལ་ན་དབང་པོ་རྣོ་བར་འགྱུར་བས་གདུགས་གཅིག་ལ་ཤོ་ལོ་ཀ་ཁྲི་
ལོབས་པར་འགྱུར་ལགས་སོ། །ཕྱག་རྒྱའི་ཆོས་ཀྱི་སྒོ་མོ་འདི་ནི་དེ་བཞིན་གཤེགས་པ་ཉི་མའི་སྙིང་པོས་
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་བཀའ་སྩལ་པ་ལགས་སོ། །དེ་ལ་དགུ་པ་བྱང་
- 244 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཆུབ་སེམས་དཔའ་མིག་སྟོང་པའི་རབ་ཏུ་དགའ་བའི་ཡིད་བཞིན་གྱི་ནོར་བུའི་ཕྱག་རྒྱ་ནི་འདི་ལགས་ཏེ།
འགྲེང་ནས་སྙིང་གར་ཐལ་མོ་སྦྱར་ཏེ། མཐེ་བོ་གཉིས་ཀ་ལག་མཐིལ་དུ་བཀུག་ནས་སོར་མོ་གཞན་བཞི་
ནི་དྲང་པོར་བསྒྲེང་སྟེ་སྙིང་གར་ཐལ་མོ་སྦྱར་ནས་རིག་སྔགས་སྔ་མ་འདོན་པར་བགྱིད་ན། གདོན་མི་
འཚལ་བར་ལྷ་རྣམས་ཀྱི་གཞལ་མེད་ཁང་དག་ཏུ་འཇུག་པར་འགྱུར་ཕྱོགས་བཅུའི་སངས་རྒྱས་ཀྱི་ཞིང་
རྣམས་སུ་ཀུན་ཏུ་རྒྱུ་ཞིང་རིན་པོ་ཆེ་བརྒྱད་སྟོང་བསམས་པ་བཞིན་ཐོབ་ནས་སངས་རྒྱས་རྣམས་ལ་མཆོད་
པ་བགྱིད་པར་འགྱུར་ལགས་སོ། །གང་ལ་ལ་ཞིག་ཆོས་ཀྱི་སྒོ་འདི་མངོན་པར་བསྒྲུབ་པ་གང་ལགས་པ་
དེས་ནང་པ་སྔར་ལངས་ནས་ཁྲུས་ཡོངས་སུ་དག་པར་བགྱིས་ཏེ། ཕྱག་རྒྱ་འདི་བགྱིས་ན་ཕྱོགས་བཅུའི་
སངས་རྒྱས་གངྒཱའི་ཀླུང་གི་བྱེ་མ་སྙེད་མངོན་སུམ་དུ་མཐོང་ནས། བསྐལ་པ་ཚད་མ་མཆིས་པ་སྙེད་ཀྱི་
འཁོར་བའི་ལས་ངན་པའི་ཁ་ན་མ་ཐོ་བ་ལྕི་བ་རྣམས་ཡོངས་སུ་བྱང་བར་འགྱུར་བས། དེའི་སླད་དུ་ཡོན་ཏན་
འདི་ལྟ་བུའི་བསྔགས་པ་བརྗོད་པ་ལགས་སོ། །དེ་ལ་བཅུ་པ་བྱང་ཆུབ་སེམས་དཔའ་མིག་སྟོང་པའི་སྨོན་པ་
རྣམས་ཡིད་བཞིན་དུ་མངོན་པར་འགྲུབ་པའི་ཕྱག་རྒྱུ་ནི་འདི་ལགས་ཏེ། ཕྱག་རྒྱ་སྔ་མ་བཞིན་དུ་བགྱིས་པ་
ལས་མཛུབ་མོ་གཉིས་བཀུག་(༡༤༦བ)སྟེ་མཐེ་བོ་གཉིས་ཀྱི་སེན་མོ་མནན་ནས་མཛུབ་མོའི་སེན་མོ་ནི་
རྒྱབ་སྤྲད་པར་བགྱི་སྟེ། རིག་སྔགས་ནི་སྔ་མ་ཉིད་བཟླ་བར་བགྱིའོ། །དེ་ལྟར་བགྱིས་ན་སྨོན་པ་རྣམས་
མངོན་པ་འགྲུབ་ཅིང་གདོན་མི་ཟ་བར་བྱང་ཆུབ་ཀྱི་ལམ་ལས་ལྡོག་པར་མི་འགྱུར་ལགས་སོ། །དེ་ལ་བཅུ་
གཅིག་པ་བྱང་ཆུབ་སེམས་དཔའ་མིག་སྟོང་པའི་འགོག་པའི་སྙོམས་པར་འཇུག་པའི་ཏིང་ངེ་འཛིན་གྱི་
ཕྱག་རྒྱ་ནི་འདི་ལགས་ཏེ། ཕྱག་རྒྱ་སྔ་མ་བཞིན་དུ་བགྱིས་པ་ལས་མཛུབ་མོ་ལྔ་དྲག་པོ་བསྒྲེང་སྟེ་ཐལ་མོ་
དབྱེ་བར་བགྱིའོ། །ཕྱག་རྒྱ་འདི་ནི་བདག་སྔོན་རྒྱུའི་ས་ལ་གནས་པའི་ཚེ་གངྒཱའི་ཀླུང་གི་བྱེ་མ་སྙེད་ཀྱི་
སངས་རྒྱས་རྣམས་ཀྱིས་བདག་ལ་སྩལ་པས། བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཀྱི་ལམ་མངོན་སུམ་དུ་གྱུར་པ་ལགས་ཏེ། རིག་སྔགས་ནི་སྔ་མ་ཉིད་བཟླ་བར་བགྱིའོ། །དེ་ལ་བཅུ་གཉིས་
པ་བྱང་ཆུབ་སེམས་དཔའ་མིག་སྟོང་དང་ལྡན་པས་སངས་རྒྱས་སྤྱན་འདྲེན་པའི་ཏིང་ངེ་འཛིན་གྱི་ཕྱག་རྒྱ་
ནི་འདི་ལགས་ཏེ། ཕྱག་རྒྱ་སྔ་མ་བཞིན་དུ་སྙིང་གར་ཐལ་མོ་སྦྱར་ནས་མཛུབ་མོ་གཉིས་ཕན་ཚུན་རྒྱུ་བར་
ལ
- 245 -



མ་ཎི་བཀའ་འབུམ།
བགྱིའོ། །རིག་སྔགས་ནི་འདི་ལྟ་སྟེ། ཨོཾ་སརྦ་བུདྡྷ་ས་མ་ཡ་ཨེ་ཧི་ཨེ་ཧི་བྲ་ཧྥ་ཤུདྨ་ས་ཏྭ་སྭཱ་ཧཱ། དེ་ལ་བྱང་
ཆུབ་སེམས་དཔའ་མིག་སྟོང་ལག་སྟོང་དང་ལྡན་པའི་དཀྱིལ་འཁོར་འདྲི་བའི་ཆོ་ག་ནི་འདི་ལགས་ཏེ།
བཅོམ་ལྡན་འདས་རྫུ་འཕྲུལ་ཆེན་པོ་དང་ལྡན་པའི་ཡུམ་གྱི་དཀྱིལ་འཁོར་དང༌། རིག་སྔགས་དང་། ཕྱག་
རྒྱའི་ཆོས་འདིས་ནི་དུས་ཐ་མའི་དུས་ཀྱི་ཚེ་རིག་སྔགས་འཛིན་པ་རྣམས་དེ་བཞིན་གཤེགས་པའི་རིག་
སྔགས་ཀྱི་གཟུངས་སྔགས་ཀྱི་དཀྱིལ་འཁོར་མཉམ་པའི་ཏིང་ངེ་འཛིན་ཐམས་ཅད་མྱུར་དུ་གསལ་བར
མཐོང་བར་བགྱིད་པས། རིག་སྔགས་འཛིན་པའི་གང་ཟག་གང་ལགས་པ་དེས་རྟག་པར་ངག་བསྡམས་
ཏེ། བྲེ་མོའི་གཏམ་རྣམས་སྨྲ་བར་མི་བགྱིའོ། །གཟུངས་ལས་བྱུང་བའི་རྫུ་འཕྲུལ་དང་། ཏིང་ངེ་འཛིན་དང༌།
མཚན་མ་ཡ་མཚན་ཅན་རྣམ་པ་སྣ་ཚོགས་གང་ལགས་པ་དེ་དག་མ་བརྟགས་པར་བབ་ཅོལ་དུ་བརྒྱུད་
(༡༤ ༧ན)པར་མི་བགྱིའོ། །ཡོངས་སུ་དང་བའི་སེམས་ཀྱིས་དྲན་པ་ཉེ་བར་གཞོག་ནས་སྐད་ཅིག་ཙམ་དུ་
ཡང་རྣམ་པར་གཡེང་བར་མི་བགྱིའོ། །གལ་ཏེ་ཁེ་ལ་གདུ་བས་སླད་རོལ་དུ་གཞན་དག་ལ་ཐ་དད་པའི་
མཚན་མ་སྟོན་པར་བགྱིད་ན། སྡིག་པའི་ལས་སྦྱོང་བར་འ
་འཚལ་ཡང་དེ་དག་འགྲུབ་པར་མི་འགྱུར་ལགས་
སོ། །གལ་ཏེ་ཡང་དག་པའི་ཡོངས་སུ་དང་བ་དང་། ཆོས་ཀྱི་བསམ་པ་གང་ལགས་པ་དེས་བསྒོམ་པར་མི་
བགྱིད་ན། བགྱིས་པ་རྣམས་ཆབ་འཚལ་ཞིང་དོན་མ་མཆིས་པར་སྡུག་བསྔལ་སྣ་ཚོགས་མྱོང་བ་ཙམ་དུ་
བས་ཀྱི། ནམས་ཀྱང་སྒྲུབ་པ་དག་མངོན་པར་འགྲུབ་པར་མི་འགྱུར་བས། རྟག་པར་ནན་ཏན་བརྩོན་འགྲུས་
ཀྱི་ཚུལ་ཁྲིམས་ཡོངས་སུ་དག་པར་བསྲུངས་ནས་དཀུ་བ་རྣམ་པ་ལྔ་དང་། ཤ་ཆང་འཚལ་བར་མི་བགྱིའོ། །
གལ་ཏེ་དབྱེན་ཚིག་དང་། གཡོ་སྒྱུའི་ཚིག་དང་། ཕྲག་དོག་གི་ཚིག་སྨྲ་བར་གྱུར་ཏམ། དཀྱིལ་འཁོར་དང་
།
ཕྱག་རྒྱ་དང་། རིག་སྔགས་ཀྱི་ཆོ་ག་རྐུ་བའི་ནོངས་པ་འདི་དག་འབྱུང་བར་གྱུར་ན། སངས་རྒྱས་དང་བྱང་
ཆུབ་སེམས་དཔའ་
འ་ཐམས་ཅད་ཀྱིས་སྤོང་བར་མཛད་པས། འདི་སྐད་དུ་ངས་ཁྱེད་སྤངས་པ་མ་ཡིན་ཡང་
གཟིགས་ཤིང་ཡོངས་སུ་བསྡུ་བའི་འོས་མ་ཡིན་ནོ་ཞེས་གསུང་བར་འགྱུར་ཏེ། བཅོམ་ལྡན་འདས་གང་
ཟག་དེ་དག་ནི་དེ་བཞིན་གཤེགས་པ་ཐམས་ཅད་ཀྱི་ཚུལ་ཁྲིམས་ཡོངས་སུ་དག་པ་བཤིག་པ་དང༌།
དཀོན་མཆོག་གསུམ་དང་ཡང་དག་པའི་ཆོས་དང་། དགེ་བའི་མཚན་ཉིད་ཐམས་ཅད་ལ་སྐུར་ཅིང་འཇིག་
- 246 -



འགྱུར་བར་མཐོང་
ས་པ་མ་
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
པར་བགྱིད་པ་ལགས་པས། དེ་ལྟ་བུའི་གང་ཟག་དེ་དག་ནི་རྟག་པར་ལྷའི་བུའི་བདུད་དང༌། འདྲེ་གདོན་
ཐམས་ཅད་དང་། མུ་སྟེགས་ཅན་རྣམས་དང་། བི་ནཱ་ཡ་ཀ་རྣམས་དང་། ཁམས་གཅིག་ཏུ་བསྡུ་བ་དང་
།
ལས་གཅིག་ལ་གནས་པ་དང་། གཏན་དུ་སྐྱབས་མ་མཆིས་པར་གྱུར་པ་ལགས་པས། འཕགས་པ་རྣམས་
ཀྱིས་ཡོངས་སུ་སྐྱོབ་པར་མི་མཛད་ཅིང་རྟག་པར་
པར་སངས་རྒྱས་དང་། བྱང་ཆུབ་སེམས་དཔའ་དང་། འཕགས་
པ་དང་། ལྷ་དང་། དྲང་སྲོང་ཐམས་ཅད་(༡༤ ༧བ)ཀྱིས་སྤྱོད་པར་འགྱུར་བར་རིག་པར་བགྱི་ལགས་སོ། །
ལམ་སུན་འབྱིན་ཅིང་ཆོས་འཇིག་པར་བགྱིད་པའི་གང་ཟག་དེ་ལྟ་བུ་དེ་དག་གདུགས་མཚན་དུ་རྟོག་པར་
གཟུངས་འདི་རྗེས་སུ་དྲན་པར་བགྱིད་ཀྱང་། བཅོམ་ལྡན་འདས་བདག་གིས་གང་ཟག་དེ་དག་ནམས་
ཀྱང་འགྲུབ་པར་མི་འགྱུར་བར་
ང་ལགས་ཏེ། དེ་ལྟར་མི་འགྱུར་བ་དེ་ཡང་བདག་གིས་ནོངས་པ
ལགས་ཀྱི། དེ་དག་རང་ཉིད་ཀྱིས་ནོངས་སྐྱོན་ལགས་པས་དོན་དེའི་སླད་དུ་གཟུངས་འདིའི་ཆོ་ག་དང་།
གླེགས་བམ་དེ་དག་གིས་མཐོང་ཞིང་ཐོས་པར་ཡང་མི་བགྱི། འདོན་ཅིང་འཛིན་དུ་སྩལ་པར་ཡང་མི་བགྱི་
སྟེ། གང་དག་ཚངས་པར་སྤྱོད་པ་ཡོངས་སུ་དག་པ་བསྲུང་བ་དང་། བྱམས་པ་དང་། སྙིང་རྗེའི་སེམས་
དང་ལྡན་པ་དང་། སེམས་ཅན་ལ་སྙིང་བརྩེ་ཞིང་བྱང་ཆུབ་ཡོངས་སུ་གཉེར་བར་བགྱིད་པ་དག་གིས་ཡི་
གེར་ བྲིས་ནས་ཀློག་པ་དང་། འདོན་པ་དང༌། ཡོངས་སུ་འཛིན་པར་གྱུར་ན། ཡུམ་གྱི་གཟུངས་ཀྱི་དཀྱིལ་
འཁོར་མངོན་པར་འགྲུབ་པར་འགྱུར་བས་སོ། །ཆོས་ཀྱི་ཆོ་ག་འདི་ནི་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་གི་མཆོག་ཏུ་གསང་བའི་སྙིང་པོ་ལགས་པའི་སླད་དུ་རིག་
སྔགས་འཛིན་པས་ཡང་དག་པའི་སེམས་དང་། བརྩོན་འགྲུས་ཀྱི་སེམས་ཀྱིས་ལུས་ཀྱི་ཡན་ལག་དང་།
ཉིང་ལག་དང་། རུས་པ་དང་། ཤ་དང་། རྩ་རྒྱུས་དང་། རྐང་དང་། མགོ་དང་། མིག་ལ་སོགས་པའང་
ཡོངས་སུ་སྤངས་ནས་གཞན་དག་ལ་སྩལ་ཏེ། ཆོས་འདི་ཡོངས་སུ་གཉེར་ནས་རྟག་པར་ནན་ཏན་བརྩོན་
འགྲུས་ཀྱིས་མངོན་པར་བསྒྲུབ་པར་འཚལ་ན་རིན་པོ་ཆེ་དང༌། འབྲུ་དང་། དར་ཟབ་དང་། གོས་དང་།
མལ་ཆ་དང་། སྨན་དང་། ནོར་རྫས་རྣམ་པ་སྣ་ཚོགས་རྣམ་པར་གྲོལ་བའི་ཡུམ་གྱི་གཟུངས་དང་། དཀྱིལ་
འཁོར་དང་། ཕྱག་རྒྱའི་གཟུགས་བརྙན་གྱི་ཆོས་ཀྱི་ཆེད་དུ་གཏོང་བ་ལྟ་སྨོས་ཀྱང་ཅི་འཚལ་ཏེ། སློབ་དཔོན་
- 247 -



མ་ཎི་བཀའ་འབུམ།
གྱིས་བསྟན་པ་ཇི་ལྟ་བ་བཞིན་དུ་སེམས་རྩེ་གཅིག་ཏུ་བསྒྲུབ་པར་བགྱིའོ། །དེ་ཅིའི་སླད་དུ་ཞེ་ན། རྣམ་པར་
(༡༤ ༨ན)གྲོལ་བའི་གཟུངས་ཀྱི་ཆོས་འདི་ནི་སླད་མའི་དུས་ཐ་མའི་ཚེ་སེམས་ཅན་རྣམས་ལ་སངས་རྒྱས་
ཀྱི་མཛད་པ་བགྱིས་ནས་ཡང་དག་པའི་སྤྱོད་པ་དང་། ཡང་དག་པའི་ལས་ཀྱི་མཐའ་དང་། ཡང་དག་པའི་
བརྩོན་འགྲུས་དང༌། ལྟ་བས་བགྲོད་པའི་ཕྱོགས་དང་། རྣམ་པར་གོལ་བའི་ལམ་མངོན་པར་འགྲུབ་པར་
བགྱིད་ཅིང་དེ་དག་དུས་འདི་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འཚང་རྒྱ་
བའི་བར་དུ་ནམས་ཀྱང་ལྡོག་པར་མི་འགྱུར་བར་བགྱིད་པས་སོ། །དཀྱིལ་འཁོར་དེ་ཡང་གཙུག་ལག་
ཁང་གི་ནང་ངམ། རིའམ། ཆབ་མིག་འབབ་པའམ། ནགས་ཚལ་གྱི་དྲུང་དུ་ཡང་རུང་སྟེ། ཉེ་འཁོར་ཀུ་
ཏུ་ཁྲུ་གང་ཡན་ཆད་ནི་ཤིང་གི་རྩ་བ་དང་། དོག་ས་ངན་པ་དང་། གྱོ་མོ་དང་། གོར་མ་དང་། རུས་པ་ལ་
སོགས་པ་ཅི་མཆིས་པ་བརྐོས་ཏེ་བསལ་ནས། དོག་ས་བཟང་པོ་ལས་རྨང་ཁྲུ་གང་ཙམ་དུ་བླངས་ཏེ་
བརྡུངས་ནས་མཉམ་པོར་བགྱིས་ལ་བ་ལང་གི་ལྕི་བ་དང་། སྤོས་ཆབ་དོག་ས་སེར་པོ་དང་བསྲེས་ནས་
འཇིམ་པ་བགྱིས་ཏེ་ལེགས་པར་བྱུག་ཅིང་ཞལ་ཞལ་བགྱིས་ནས་གླིང་ལྔར་བགོ་བར་བགྱིའོ། །དེ་ལ་
དབུས་ཀྱི་གླིང་ནི་ཞེང་དུ་ཁྲུ་གསུམ་ཙམ་དུ་བགྱིས་ཏེ། དབུས་ཁོ་ནར་ཁྲུ་དོ་གྲུ་བཞི་ལྷམ་པ་མཆིས་པའི་
རིན་པོ་ཆེའི་འཁོར་ལོ་རྩིབས་བརྒྱ་རྩ་བརྒྱད་དང་ལྡན་པ་ཅིག་བྲི་བར་བྱའོ། །གཞན་ཡང་འཁོར་ལོའི་
དབུས་སུ་རིན་པོ་ཆེའི་པདྨ་ཁ་བྱེ་བ་འདབ་མ་སུམ་ཅུ་རྩ་གཉིས་མཆིས་པ་ཁྲུ་གང་པ་ཅིག་བྲི་བར་བགྱིའོ། །
གཞན་ཡང་འཁོར་ལོའི་ཐ་མ་འཁོར་བར་འོད་འབར་བ་བྲི་བར་བྱའོ། །དེའི་རྗེས་ལ་གླིང་གི་གྲྭ་བཞིར་
པདྨ་ཁ་བྱེ་བ་རེ་རེ་བྲི་བར་བགྱིའོ། །གཞན་ཡང་པདྨ་རེ་རེའི་སྟེང་དུ་ཡིད་བཞིན་གྱི་ནོར་བུ་རེ་རེ་བྲིས་
ནས་ནོར་བུ་བཞི་པོའི་སྟེང་དུ་འོད་འབར་བ་བྲི་བར་བགྱིའོ། །གཞན་ཡང་འདབ་མ་སུམ་ཅུ་རྩ་གཉིས་དང་
ལྡན་པའི་པདྨ་དེའི་སྟེང་དུ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་གཟུགས་ཙནྡན་
དཀར་པོ་ལས་བགྱིས་པ་ཞིག་གཞག་པར་བགྱིའོ། །དེ་ནས་གླིང་གཉིས་པ་ནི་ཞེང་དུ་ཁྲུ་(༡༤༨བ)གང་བར་
བགྱིས་ནས་སྔར་གྲུ་བཞིར་པདྨ་ཁ་བྱེ་བ་རེ་རེ་བྲི་བར་བགྱིའོ། །གཞན་ཡང་པདྨ་དེ་དག་རེ་རེའི་སྟེང་དུ་རི་
རབ་ལྷུན་པོའི་སྟན་རིམ་པ་གསུམ་མཆིས་པ་གསུམ་གསུམ་བྲིས་ནས་བྱང་ཤར་མཚམས་ཀྱི་སྟན་ལ་ནི་
• 248 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
དབང་ཕྱུག་ཆེན་པོའི་ལྷ་བྲིའོ། །ཤར་ལྷོའི་མཚམས་ཀྱི་སྟན་ལ་ནི་ལྷ་མཐུ་ཆེན་པོ་བྲིའོ། །ལྷོ་ནུབ་མཚམས་
ཀྱི་སྟན་ལ་ནི་ཚངས་པ་ཆེན་པོ་བྲིའོ། །ནུབ་བྱང་མཚམས་ཀྱི་སྟན་ལ་ནི་བརྒྱ་བྱིན་བྲི་བར་བྱའོ། །གཞན་
ཡང་ངོས་བཞིར་ནི་རིན་པོ་ཆེའི་མེ་ཏོག་དང་། ཕྲེང་བ་བཅུ་དྲུག་བྲི་བར་བགྱིའོ། །དེ་ནས་གླིང་གསུམ་པ་
ནི་ཞེང་དུ་ཁྲུ་དོ་བར་བགྱིས་ཏེ། ས་གཞི་སྔོན་པོ་ལ་གསེར་གྱི་ཐིག་བགྱི་བ་འབའ་ཞིག་བྲི་བར་བགྱིའོ། །
དེ་ནས་གླིང་བཞི་པ་ནི་ཞེང་དུ་གྲུ་གང་བར་བགྱིས་ཏེ། ངོས་བཞི་སྤྱི་ལ་བར་ཆད་ཉི་ཤུ་རྩ་བརྒྱད་དུ་བྱས་
ནས་བར་ཆད་དུམ་བུ་རེ་རེའི་ནང་དུ་ཡང་པདྨ་ཁ་བྱེ་བ་རེ་རེ་བྲི་བར་བགྱིའོ། །གཞན་ཡང་གོ་རིམ་བཞིན་
དུ་པདྨ་དེ་དག་རེ་རེའི་སྟེང་དུ་ཡང་རྡོ་རྗེ་ཐོ་བ་དང་། རྩེ་གསུམ་པའི་ཕྱག་རྒྱུ་དང༌། དགྲ་སྟའི་ཕྱག་རྒྱ་དང་།
གྲིའི་ཕྱག་རྒྱ་དང་། རལ་གྲིའི་ཕྱག་རྒྱ་དང༌། དུང་གི་ཕྱག་རྒྱ་དང་། ཆུ་གྲིའི་ཕྱག་རྒྱ་དང་། ཞགས་པའི་ཕྱག་
རྒྱུ་དང་། དབྱིག་པ་ཐོགས་པའི་ཕྱག་རྒྱ་དང་། གདུགས་ཀྱི་ཕྱག་རྒྱ་དང་། ཡིད་བཞིན་གྱི་ནོར་བུའི་ཕྱག་རྒྱ་
དང༌། གཤིན་རྗེའི་དབྱིག་པའི་ཕྱག་རྒྱ་དང་
། བི་ནཱ་ཡ་གའི་ཕྱག་རྒྱ་དང་། མཚོན་ཆའི་ཕྱག་རྒྱ་དང༌། འཁོར་
ལོའི་ཕྱག་རྒྱ་དང་། སུག་པ་ལག་པ་སྣ་ཚོགས་དང་ལྡན་པའི་ཕྱག་རྒྱ་རྣམས་སོ་སོར་བྲིས་ནས་ཕྱག་རྒྱ་དེ་
དག་ཀུན་ལའང་འོད་འབར་བ་དག་བྲི་བར་བགྱིའོ། །གཞན་ཡང་ལྷོ་ཕྱོགས་ཀྱི་ཆབ་སྒོར་བར་ཆད་བགྱིས་
པའི་ནང་དུ་ནི་འཐབ་བྲལ་གྱི་ལྷ་བྲི་བའོ། །ནུབ་ཕྱོགས་ཀྱི་ཆབ་སྒོར་བར་ཆད་བགྱིས་པའི་ནང་དུ་ནི་ཆུ་ལྷ་
བྲིའོ། །བྱང་ཕྱོགས་ཀྱི་ཆབ་སྒོར་བར་ཆད་བགྱིས་པའི་ནང་དུ་ནི་ཀུ་བེ་ར་བྲིའོ། །ཤར་ཕྱོགས་ཀྱི་ཆབ་སྒོར་
བར་ཆད་བགྱིས་པའི་ནང་དུ་ནི་ལྷ་གཞོན་ནུ་བྲི་བར་བགྱིའོ། །དེ་ནས་གྲུ་བཞིའི་གནས་སོ་སོར་ནི་རྒྱལ་པོ་
ཆེན་པོ་བཞི་ཁྲོ་གཉེར་ཅན་(༡༤༩ན)གཡོག་འཁོར་དང་བཅས་པ་བྲི་བར་བགྱིའོ། །དེ་ནས་གླིང་ལྔ་པ་ནི་
ཁྲུ་གང་བར་བགྱིས་ཏེ། ངོས་བཞི་ཀུན་ཏུ་འབྲས་བུའི་ལྗོན་ཤིང་དང༌། མེ་ཏོག་གི་ལྗོན་ཤིང་དང༌། རིན་པོ་
ཆེའི་ལྗོན་ཤིང་རྣམ་པ་སྣ་ཚོགས་བྲི་བར་བགྱིའོ། །གཞན་ཡང་གྲྭ་བཞི་ཀུན་ཏུ་རིན་པོ་ཆེའི་རི་རབ་ལྷུན་པོ་
རེ་རེ་བྲི་བར་བགྱིའོ། །ཆོབ་སྒོ་བཞིར་ནི་རྒྱ་མཚོ་ཆེན་པོའི་ཆབ་བྲི་བར་བགྱིའོ། །དཀྱིལ་འཁོར་གྱི་སླད་ནང་
གི་གླིང་རྣམས་ཀྱི་ས་གཞི་ནི་ཁ་དོག་སྔོན་པོར་བགྱིའོ། །གཞན་ཡང་སླད་ནང་གི་གླིང་རྣམས་ཀྱི་ནུབ་ཕྱོགས་
ཀྱི་ཆབ་སྒོའི་ལྷོའི་ངོགས་ཟུར་ལ་སྔགས་མཁན་འབྱུང་ཞིང་འཇུག་པའི་ཆབ་སྒོ་གཅིག་དབྱེ་བར་བགྱིའོ། །
- 249 -



བྲས་
མ་ཎི་བཀའ་འབུམ།
གཞན་ཡང་སྤྱན་རས་གཟིགས་དབང་ཕྱུག་མིག་སྟོང་ལག་སྟོང་དང་ལྡན་པའི་གཟུགས་བགྱིས་པའི་
གཅིག་དབུས་སུ་ཁ་ཤར་ཕྱོགས་སུ་བལྟ་བར་བགྱིའོ། །གཞན་ཡང་མིག་སྟོང་ལག་སྟོང་དང་ལྡན་པའི་
མདོ་སྡེ་གླེགས་བམ་ཅིག་པདྨ་འདབ་མ་སུམ་ཅུ་རྩ་གཉིས་མཆིས་པའི་དཀྱིལ་འཁོར་གྱི་སྟེང་དུ་བཞག་
ནས་གཟུགས་བགྱིས་པ་དེའི་མདུན་དུ་གཞན་ཡང་ཙནྡན་དཀར་པོ་དྲི་ཆབ་ཞལ་བུ་བཅུ་དྲུག་དང་། ཞལ་
ཟས་རྣམ་པ་སྣ་ཚོགས་དང་། ཟས་དཀར་གསུམ་དང༌། ཤིང་ཏོག་ལ་སོགས་པས་བཀང་བའི་གཞོང་བུ་ཉི་
ཤུ་རྩ་ལྔ་དང་། སྤོས་ཆབ་བྲེ་གང་དང་། བུམ་པ་དང་ཚོན་སྣ་ཚོགས་དང་། མེ་ཏོག་དང་། ལྗོན་ཤིང་གི་ཡལ་ག་
ལ་སོགས་པས་ཁ་བརྒྱན་པ་ཉི་ཤུ་རྩ་ལྔ་དང་། མེ་ཏོག་དང་ཕྲེང་བ་སྣ་སྣ་ནས་ཉི་ཤུ་ཉི་ཤུ་དང་། མར་མེ་ཉི་
ཤུ་རྩ་བརྒྱད་དང་། བྱུག་སྤོས་དང་། སྤོས་ཀྱི་ཕྱེ་མ་དང་། དེ་ལ་སོགས་པའི་སྤོས་དེབ་ཚེ་ཉི་ཤུ་དང་། བྱང་
ཆུབ་སེམས་དཔའི་གཟུགས་བྲིས་པའི་འཕན་དང་། དར་ཚོན་སྣ་ཚོགས་ལས་བགྱིས་པའི་འཕན་སྤྱིར་
ཕྲེང་ཉི་ཤུ་རྩ་ལྔ་བཤམ་པར་བགྱིའོ། །འདི་ལྟར་མཆོད་པ་བགྱིད་པའི་ཞལ་སྡེར་དང་། སྣོད་སྤྱད་དང་། བུམ་
པ་ལ་སོགས་པ་དེ་དག་ཐམས་ཅད་ཀྱང་གསེར་དང་། དངུལ་དང་། ཁར་བ་ལ་སོགས་པ་ལས་བགྱིས་པ་
ལས་ (༡༤༩བ)སྦྱར་བར་བགྱིའོ། །གལ་ཏེ་ཡང་དག་པར་མ་མཆིས་ན་བརྙན་མ་ཡང་རུང་ལགས་སོ། །
འདི་ལྟར་ཡོ་བྱད་དེ་དག་ཐམས་ཅད་ཀྱང་སླད་ནང་གི་གླིང་རྣམས་ངོས་བཞི་ཆོས་བཞིན་དུ་བྲི་ཞིང་དགྲམ་
པར་བགྱིའོ། །གདན་དང་མེ་ཏོག་སྣ་ཚོགས་གཟུགས་ཤིང་གཏོར་བར་བགྱིའོ། །འབྲས་སཱ་ལུའི་མེ་ཏོག་
དང༌། ཡུངས་ཀར་དང་། མེ་ཏོག་རྣམ་པ་སྣ་ཚོགས་དཀྱིལ་འཁོར་གྱི་སྟེང་དུ་གཏོར་བར་བགྱིའོ། །ཞལ་ཟས་
དེ་དག་ཀྱང་གདུགས་གཅིག་བཞིན་དུ་གསར་དུ་བགྱིས་པ་བཟང་པོ་ལས་མཆོད་པར་བགྱིའོ། །སྔགས་
མཁན་དེ་ཡང་འབྱུང་འཇུག་གི་ཚེ་ཁྲུས་ཡོངས་སུ་དག་པར་བགྱིས་ནས་བྱུག་སྤོས་ཀྱིས་བྱུགས་ཏེ། གོས་
གསར་པ་གཙང་མ་བགོ་བར་བགྱིའོ། །བྲས་དཀར་གསུམ་འཚལ་ནས་ཙནྡན་དང་། ཨ་ག་རུ་དང་། དུ་རུ་
སྐུ་དང༌། ག་པུར་ལ་སོགས་པ་བསྲེས་ཏེ། གདུགས་གཅིག་ལ་དུས་གསུམ་དུ་བྱང་ཆུབ་སེམས་དཔའ་སྤྱན་
རས་གཟིགས་དབང་ཕྱུག་མིག་སྟོང་ལག་སྟོང་དང་ལྡན་པའི་གཟུགས་བགྱིས་པ་ལ་མཆོད་པར་བགྱིའོ། །
ནང་གི་གླིང་གསུམ་པའི་ནང་དུ་མིག་སྟོང་པའི་གཟུགས་བཞག་པའི་མདུན་དུ་རང་བྱང་ཆུབ་སེམས་
- 250 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
དཔའི་སྡོམ་པ་གསུམ་པོ་དག་ཡང་དག་པར་བླང་བར་དམ་བཅའ་བར་བགྱིའོ། །གདུགས་མཚན་དུ་སླད་
རོལ་གྱི་གླིང་གི་ནུབ་ཕྱོགས་ཀྱི་ཆབ་སྒོར་སྐྱིལ་མོ་ཀྲུང་བཅས་ཏེ་མཆིས་ནས་གདུགས་གཅིག་ལ་ཡུམ་གྱི་
གཟུངས་ལན་སྟོང་རྩ་བརྒྱད་བར་ཆད་མ་མཆིས་པར་བཟླས་བརྗོད་བགྱིས་ནས་གདུགས་ཉི་ཤུ་རྩ་གཅིག་
གི་བར་དུ་བསམ་པ་གཏུགས་ཏེ་མཆོད་པར་བགྱིའོ། །གཞན་ཡང་དུས་དྲུག་ཏུ་དཀྱིལ་འཁོར་གྱི་ནུབ་གོས་ཀྱི་
ཟུར་གྱི་ཆབ་སྒོ་ནས་དཀྱིལ་འཁོར་གྱི་ནང་དུ་ཞུགས་ནས། གླིང་གསུམ་པའི་ནུབ་ཕྱོགས་ཀྱི་ཆབ་སྒོར་འགྲེང་
སྟེ། སྔར་བསྟན་པའི་ཕྱག་རྒྱ་དང་པོ་དང་། གཉིས་པ་དང་གསུམ་པ་ནས་བཅུ་གཉིས་པ་སངས་
སངས་རྒྱས་སྤྱན་
འདྲེན་པའི་ཏིང་ངེ་འཛིན་གྱི་བར་གྱི་ཕྱག་རྒྱ་ཀུན་བགྱིས་ནས་སྔགས་ལན་བདུན་བདུན་བཟླ་བར་བགྱིའོ། །
ཕྱག་རྒྱ་བཅུ་གཉིས་པའི་བར་དུ་བགྱིས་ལགས་ནས་(༡༥༠ན)ཀྱང་བདག་ཉིད་བྱང་ཆུབ་ཆེན་པོའི་སྨོན་
ལམ་ཤིན་ཏུ་བསྟན་པ་ལས་ཕྱིར་མི་ལྡོག་པར་བགྱིའོ་ཞེས་སྨོན་ལམ་བཏབ་ནས་གཡར་འདྲེན་པར་བགྱིད་ན།
ཐམས་ཅད་ཉེ་བར་མཆི་བར་འགྱུར་བས་ལུས་དྲང་པོར་བསྲང་སྟེ་མཆིས་ནས་ངེས་པའི་སེམས་ཀྱིས་ལྷ་
འདྲེ་ཐམས་ཅད་སྒྲིབ་ཅིང་མཆོད་པ་མ་མཆིས་པར་མིག་སྔར་མཆིས་སོ་སྙམ་དུ་འདུ་ཤེས་ཉེ་བར་བཞག་
སྟེ། ཐ་དད་པའི་ཡུལ་ལ་མི་དམིགས་པར་ལུས་པོ་ཆེའི་སྔགས་སྔ་མ་ལན་ཉི་ཤུ་རྩ་གཅིག་འདོན་པར་བགྱིད་
ན། དེའི་མཚན་མོ་གཟུགས་བགྱིས་པ་དེ་ལས་འོད་ཟེར་ཆེན་པོ་བྱུང་ནས་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་ཉིད་གདོན་མི་འཚལ་བར་མངོན་སུམ་དུ་ལུས་སྟོན་པར་འགྱུར་ཏེ། ལུས་བསྟན་ནས་
མཆི་བའི་ཚེ་ ཀུན་དགའ་བའི་ལུས་ཀྱི་བྱད་གཟུགས་སུ་མངོན་པར་སྤྲུལ་ནས། དགའ་ཞིང་འཛུམ་པའི་བཞིན་
གྱིས་རྣལ་འབྱོར་པ་དེ་ཅི་ཞིག་དགོས་གང་ཞིག་སྨོན་ཅེས་འདྲི་བར་འགྱུར་བས། དེའི་ཚེ་སྔགས་མཁན་གྱིས་
འདི་སྐད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་དག་གཟུངས་དང་ཏིང་ངེ་འཛིན་གྱིས་ཆོས་
ཡོངས་སུ་གཉེར་བ་དང་། གཞན་ཡང་དཀྱིལ་འཁོར་དང་། ཕྱག་རྒྱ་དང་། སྔགས་ཀྱི་ཆོ་ག་ཐམས་ཅད་མངོན་
པར་འགྲུབ་པ་དང་། འདྲེ་འདོན་ཐམས་ཅད་གདུལ་ཞིང་ངག་ཉན་པར་འགྱུར་བར་འཚལ་ལོ་ཞེས་ལན་
གདབ་པར་བགྱིའོ། །དེ་ལྟར་སྨོན་པ་རྣམས་གྲུབ་ནས་ཀྱང་བདག་ཉིད་རིག་པར་བགྱིའི། གཞན་དག་ལ་
བརྗོད་པར་མི་བགྱིའོ། །དཀྱིལ་འཁོར་གྱི་ཆོ་ག་འདི་ནི་བལ་རས་སམ། བཙོ་རས་ལ་རི་མོ་བྲིས་ཏེ་བགྱིས་
-251-



མ་ཎི་བཀའ་འབུམ།
ནའང་རུང་ལགས་སོ། །སྨོན་པ་ཐམས་ཅད་འགྲུབ་པར་འཚལ་ན་ཆབ་ཀྱི་དཀྱིལ་འཁོར་གྲུ་བཞི་པ་བགྱིས་
ལ་ཨ་ག་རུ་བསྲེག་སྟེ། ལུས་པོ་ཆེའི་སྔགས་སྔ་མ་ལན་སྟོང་རྩ་བརྒྱད་བཟླས་ནས་བཅུ་པ་སྨོན་པ་རྣམས་
ཡིད་བཞིན་དུ་འགྲུབ་པའི་ཕྱག་རྒྱ་སྔ་མ་བགྱིས་ན། སྨོན་པ་ཐམས་ཅད་བསམ་པ་བཞིན་དུ་འགྲུབ་ཅིང་
ཡོངས་སུ་རྫོགས་པར་འགྱུར་ལགས་(༡༥༠བ)སོ། །གལ་ཏེ་སྐྱེ་བོ་མང་པོ་ཐམས་ཅད་དགའ་བར་འགྱུར་
བར་འཚལ་ན་རབ་ཏུ་དགའ་བའི་ཡིད་བཞིན་གྱི་ནོར་བུའི་ཕྱག་རྒྱ་སྔ་མ་བགྱིས་ནས་ལུས་པོ་ཆེའི་སྔགས་
ཀྱིས་ཏིལ་འབྲུ་ལ་ལན་ཉི་ཤུ་རྩ་གཅིག་གདབ་པར་བགྱིའོ། །ཡང་ན་སྔགས་ལན་རེ་བཟླས་ནས། ལན་རེ་
ཞུགས་ཀྱི་ནང་དུ་དོར་བ་ལན་སྟོང་རྩ་བརྒྱད་ཚང་བར་བགྱིས་ན་ཐམས་ཅད་ཡིད་བཞིན་དགའ་བར་འགྱུར་
ལགས་སོ། །གནོད་སྦྱིན་རྣམས་དགའ་བར་འཚལ་ན་གནོད་སྦྱིན་གྱིས་ཀུན་དགའ་ར་བའི་ལྗོན་ཤིང་གི་
ཡལ་ག་བླངས་ཏེ། ལན་ཉི་ཤུ་རྩ་གཅིག་སྔགས་ཀྱིས་བཏབ་ནས་ཀུན་དགའ་ར་བར་བོར་ན་དགའ་བར་
འགྱུར་ལགས་སོ། །མི་མ་རུངས་པ་དགྲར་གྱུར་པ་གདུལ་བར་འཚལ་ན་ཤིང་ཁོད་ལེན་འབོག་ལ་ལན་ཉི་
ཤུ་རྩ་གཅིག་སྔགས་ཀྱིས་བཏབ་ནས་སྔགས་ལན་རེ་བཟླ་ཞིང་ལན་རེ་ཞུགས་སུ་དོར་བ་ལན་བརྒྱ་རྩ་བརྒྱད་
ཚང་བར་བགྱིས་ན་སྐྱབས་སུ་མཆི་ཞིང་ཐུལ་བར་འགྱུར་
བར་འགྱུར་ལགས་སོ། །འདྲེ་གདོན་གདུལ་དཀའ་བ་ཞིག་
མཆིས་ན་གུ་གུལ་དང་། ཡུངས་ཀར་ལ་ལན་ཉི་ཤུ་རྩ་གཅིག་སྔགས་ཀྱིས་བཏབ་སྟེ། སྔགས་ལན་རེ་བཟླ་
ཞིང་ལན་རེ་ཞུགས་སུ་དོར་བ་ལན་བརྒྱ་རྩ་བརྒྱད་ཚང་བར་བགྱིས་ན་འདྲེ་གདོན་ཐམས་ཅད་རང་དུལ་
བར་འགྱུར་ལགས་སོ། །ཡུལ་ཕྱོགས་སུ་རིམས་ནད་བྱུང་བར་གྱུར་ན་ཆབ་ཀྱི་དཀྱིལ་འཁོར་གྲུ་བཞི་པ་
བགྱིས་ནས། བ་མར་བཟང་པོ་ལ་ལན་བརྒྱ་རྩ་བརྒྱུད་སྔགས་ཀྱིས་བཏབ་སྟེ། སྔགས་ལན་རེ་བཟླ་ཞིང་
ལན་རེ་ཞུགས་སུ་དོར་བ་ལན་སྟོང་རྩ་བརྒྱད་ཚང་བར་བགྱིས་ན་རིམས་ནད་ཐམས་ཅད་ཞི་བར་འགྱུར་
རོ། །ཡང་ན་ཆབ་ཉུང་ཟད་ཅིག་བླངས་ཏེ་རིམས་ཀྱིས་ཐེབས་པ་འཚལ་དུ་སྩལ་ན་འཕྲལ་དུ་འཚོ་བར་
འགྱུར་ལགས་སོ། །སྔོན་ཡུལ་གེ་བྱིན་ཞེས་བགྱི་བར་རིམས་ནད་བྱུང་ནས། གང་རིམས་ཀྱིས་བཏབ་པ་དེ་
དག་གདུགས་ཞག་གཅིག་གམ་གཉིས་ལས་མི་འདའ་བར་འཆི་བའི་དུས་བགྱིད་པར་འགྱུར་ཏོ། །དེའི་ཚེ་
བྲམ་ཟེ་ཙིན་ཏེ་ཞེས་བགྱི་བ་ཞིག་སྙིང་རྗེ་ཆེན་པོ་སྐྱེས་ནས། ཆོ་གའི་སྒོ་འདི་བཤམས་ནས་ཡུལ་ཁམས་
- 252 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
གཅིག་གི་(༡༥༡ན)རིམས་ཀྱིས་ཐེབས་པ་ཐམས་ཅད་གསོས་པས་ཐམས་ཅད་ཞི་བར་གྱུར་ཏེ། རིམས་
གཏོང་བའི་འདྲེ་གདོན་གྱི་རྒྱལ་པོའང་དེའི་ཚེ་ཡུལ་ནས་བྱུང་བར་གྱུར་པའི་སླད་དུ་སྨན་ཡོན་ཆེ་བར་རིག་
པར་བགྱི་ལགས་སོ། །གལ་ཏེ་ཕ་རོལ་གྱི་དམག་ཚོགས་ཀྱིས་གཙེས་པར་གྱུར་ཏམ། ཆོམ་རྐུན་དང་།
འཁྲུག་པ་བྱུང་བར་གྱུར་ན་ལུས་ཀུན་སྡུད་པའི་ཕྱག་རྒྱ་དང་པོ་བགྱིས་ཏེ། རིག་སྔགས་ལན་བརྒྱ་རྩ་
བརྒྱད་བཟླས་བརྗོད་བགྱིས་ན་དགྲ་དང་ཆོམ་རྐུན་དེ་དག་ཐམས་ཅད་རང་གི་ངང་གིས་རབ་ཏུ་ཞི་བར་
འགྱུར་ལགས་སོ། །རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་ལས་ཀྱི་རྣམ་པར་སྨིན་པའི་དབང་
གིས་ཚེ་རབས་སུ་ཉེ་བའི་ཚེ་འགོག་པའི་སྙོམས་པར་འཇུག་པའི་ཕྱག་རྒྱ་སྔ་མ་བགྱིས་ཏེ། གདུགས་རེ་
བཞིན་དུ་མཆོད་པ་བགྱིས་ནས་ཨ་ག་རུ་བསྲེགས་ཏེ། རིག་སྔགས་ལན་སྟོང་རྩ་བརྒྱད་བཟླས་ནས་སྔགས་
ལན་རེ་བཟླས་ནས་དེའི་མིང་ནས་ལན་རེ་འདོན་པར་བགྱིད་ན་ལས་གྱི་སྒྲིབ་པ་དེ་དག་ཡོངས་སུ་འབྱུང་
བར་འགྱུར་ལགས་སོ། །སྔོན་ཡུལ་བཱ་རཱ་ཎ་སཱིར་ཁྱིམ་བདག་ཅིག་གནས་པ་ལས་བུ་ གཅིག་ ལས་མ་
མཆིས་པ་དེ་ལོ་བཅུ་དྲུག་ལས་མི་ཐུབ་པར་གྱུར་ནས། ལོ་བཅོ་ལྔ་ལོན་པ་དང་། ཁྱིམ་བདག་ཁྱོ་ཤུག་མྱ་
ངན་གྱིས་རོད་ཉམས་པར་གྱུར་ཏོ། ། དེའི་ཚེ་བྲམ་ཟེ་ཞིག་སྒོ་ཀུན་ཏུ་རྒྱུ་ཞིང་ཟས་སློང་བ་ལས་ ཁྱིམ་
བདག་དེ་མཐོང་ནས་ཅིའི་ཕྱིར་མི་བདེ་བར་གྱུར་ཞེས་སྨྲས་པ་དང་། ཁྱིམ་བདག་གིས་ལོ་རྒྱུས་དེ་དག་
རྒྱས་པར་བཤད་དོ། །དེ་ནས་བྲམ་ཟེས་ཁྱིམ་བདག་དེ་ལ་མྱ་ངན་མ་བྱེད་པར་བདག་གིས་བསྒོ་བ་བཞིན་
དུ་བྱོས་ཤིག་དང༌། ཁྱོད་ཀྱི་བུ་ཚེ་རིང་བར་འགྱུར་རོ་ཞེས་སྨྲས་ནས། དེའི་ཚེ་བྲམ་ཟེ་དེས་ཆོ་གའི་སྒོ་འདི
ཉིད་ཞག་བདུན་ཚང་བར་བགྱིས་པ་དང་། གཤིན་རྗེས་ཁྱིམ་བདག་དེ་ལ་ཁྱོད་ཀྱི་བུའི་ཚེའི་ཚད་ལོ་བཅུ་དྲུག་
ལས་མི་ཐུབ་པས། །ལོ་བཅོ་ལྔ་ལོན་ཏེ་ལོ་གཅིག་ལས་མ་ལུས་པ་ལས་དེང་དགེ་བའི་རྐྱེན་དང་ཕྲད་པས་
ལོ་བརྒྱ་ཐུབ་པར་འགྱུར་བའི་ཕྱིར་འདིར་འོངས་ནས་བསྒོ་བ་ཡིན་ནོ་ཞེས་སྨྲས་པ་དང༌། དེའི་ཚེ་ཁྱིམ་
བདག་ཁྱོ་ཤུག་རབ་ཏུ་(༡༥༡བ)དགའ་ཞིང་མགུ་བར་གྱུར་པས། ཁྱིམ་གྱི་ནོར་ཅི་མཆིས་པ་བཏེག་སྟེ།
སངས་རྒྱས་དང༌། ཆོས་དང་། དགེ་འདུན་ལ་ཕུལ་བའི་ཆོ་ག་འདི་ནི་བསམ་གྱིས་མི་ཁྱབ་པའི་མཐུ་ཆེན་
པོ་ དང་ ལྡན་ པར་ རིག་ པར་ བགྱི་ལགས་སོ། །སྔར་འདུས་ པ་ ཆེན་པོའི་དཀྱིལ་འཁོར་དང༌། རྡོ་ རྗེའི་
- 23 -



མ་ཎི་བཀའ་འབུམ།
དཀྱིལ་འཁོར་ཆེན་པོར་ལན་གསུམ་ཞུགས་པ་ཞིག་ལགས་ཏེ་དཀྱིལ་འཁོར་མི་འཚལ་ཏེ། ཕྱག་རྒྱ་
བགྱིས་ནས་རིག་སྔགས་བཟླས་བརྗོད་བགྱིས་པ་ཙམ་གྱིས་སྨོན་པ་རྣམས་མི་འགྲུབ་པ་གང་ཡང་མ་
མཆིས་
ས་ལ་མྱུར་དུ་མངོན་པར་རྫོགས་པར་ས་
་པར་སངས་རྒྱས་པར་ཡང་འགྱུར་
ཟུར་ལགས་སོ། །བུད་མེད་གང་ལ་ལ་
ཞིག་བུ་བཙའ་བའི་ཚེ། སྡུག་བསྔལ་ཆེན་པོ་མྱོང་བར་གྱུར་ན། ཆབ་མར་ལ་ལན་ཉི་ཤུ་རྩ་གཅིག་སྔགས་
ཀྱིས་བཏབ་སྟེ་འཚལ་དུ་སྩལ་ན་ངེས་པར་བདེ་བར་འགྱུར་ཞིང་། ཁྱེའུ་དང་བུ་མོ་བཙས་པ་གང་ལགས་
པ་དེ་དག་ཀྱང་མཚན་དང་དཔེ་བྱད་བཟང་པོ་དང་ལྡན་པར་འགྱུར། དགེ་བ་སྣ་ཚོགས་ཀྱིས་བརྒྱན་ནས་
སྔོན་བསོད་ནམས་བསགས་པའི་མཐུས་སྐྱེ་བོ་མང་པོ་ཀུན་གྱི་སྙིང་དུ་སྡུག་པར་འགྱུར། རྟག་པར་མིའི་
ནང་དུ་ལོངས་སྤྱོད་ཁྱད་པར་དུ་འཕགས་པ་དག་ལ་ལོངས་སྤྱོད་པར་འགྱུར་ལགས་སོ། །སེམས་ཅན་གང་
ལ་ལ་ཞིག་མིག་ནད་ཀྱིས་ཐེབས་ཏེ་སྡུག་བསྔལ་ཞིང་མི་བདེ་བར་གྱུར་ན། སྔགས་མཁན་གྱིས་བྱང་ཆུང་
སེམས་དཔའ་མིག་སྟོང་དང་ལྡན་པའི་ཕྱག་རྒྱ་བགྱིས་ནས་སྔགས་ལན་ཉི་ཤུ་རྩ་གཅིག་བཟླས་ཏེ་མིག་ལ་
ཕྱག་རྒྱས་བཏབ་པར་གྱུར་ན་མིག་ཀྱང་འཚོ་བར་འགྱུར་ལ། རྒྱུ་དང་རྐྱེན་དེས་གང་ཟག་དེ་ལྷའི་མིག་ཐོབ་
པར་འགྱུར་བས་ལྷ་རྣམས་གསལ་བར་མཐོང་ཞིང་ལོངས་སྤྱོད་མཆོག་ལ་ལོངས་སྤྱོད་པར་འགྱུར་ལགས
སོ། །བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་མིག་སྟོང་ལག་སྟོང་དང་ལྡན་པའི་གཟུགས་
འདྲི་བའི་ཆོ་ག་ནི་རས་དཀར་པོ་ཁྲུ་བཅུ་དྲུག་པའམ། ཁྲུ་ཉི་ཤུ་པའང་རུང་སྟེ། བྱང་ཆུབ་སེམས་དཔའ་དེའི་
ལུས་ནི་འཛམ་བུའི་གསེར་གྱི་ཁ་དོག་ཅན་དུ་བགྱིས་ཏེ། ། གདོང་ལ་མིག་གསུམ་མཆིས་པ་སུག་པ་ལག་
པ་(༡༥༢ན)སྟོང་དང་ལྡན་ཞིང་སུག་པ་ལག་པ་སྟོང་པོ་དེ་དག་རེ་རེའི་མཐིལ་དུའང་མིག་རེ་རེ་བྲིའོ། །
སུག་པ་ལག་པ་ཆེན་པོ་ཡང་དག་པ་ཉིད་ནི་བཅོ་བརྒྱད་མཆིས་ཏེ། སྔར་སུག་པ་གཉིས་ཀྱིས་ནི་སྙིང་གར་
ཐལ་མོ་སྦྱར་བར་བགྱིད་དོ། །སུག་པ་གཅིག་གིས་ནི་རྡོ་རྗེའི་ཐོ་བ་ཐོགས་སོ། །ཡང་གཅིག་གིས་ནི་རྩེ་
གསུམ་པ་ཐོགས་སོ། །ཡང་གཅིག་གིས་ནི་གླེགས་བམ་ཐོགས་སོ། །ཡང་གཅིག་གིས་ནི་རིན་པོ་ཆེའི་
ཕྱག་རྒྱ་ཐོགས་སོ། །ཡང་གཅིག་གིས་ནི་འཁར་གསིལ་ཐོགས་སོ། །ཡང་གཅིག་གིས་ནི་རིན་པོ་ཆེའི་ནོར་
བུ་ཐོགས་སོ། །ཡང་གཅིག་གིས་ནི་རིན་པོ་ཆེའི་འཁོར་ལོ་ཐོགས་སོ། །ཡང་གཅིག་གིས་ནི་པདྨ་ཁ་བྱེ་བ་
- 254 -



ཡ
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཐོགས་སོ། །ཡང་གཅིག་གིས་ནི་ཞགས་པ་ཐོགས་སོ། །ཡང་གཅིག་གིས་ནི་ལྕང་མའི་ལྕུག་མ་ཐོགས་སོ། །
ང་གཅིག་གིས་ནི་འོད་ཟེར་ཁ་དོག་ལྔ་འབྱིན་པར་བགྱིད་དོ། །ཡང་གཅིག་གིས་ནི་བགྲང་ཕྲེང་ཐོགས་
སོ། །ཡང་གཅིག་གིས་ནི་རིལ་བ་ཐོགས་སོ། །ཡང་གཅིག་གིས་ནི་ཟིལ་མངར་ཡོངས་སུ་གཏོང་བའི་ལག་
ཏུ་སྟོན་ཏོ། །ཡང་གཅིག་གིས་ནི་རིན་པོ་ཆེའི་ཆར་སྣ་ཚོགས་འབེབས་ཤིང་མི་འཇིགས་པའི་ལག་ཏུ་སྟོན་
ཏོ། །ཡང་གཉིས་ནི་ལྟེ་བའི་ཐད་དཀར་གཡོན་པ་གཡས་པས་མནན་ནས་མཐིལ་བཀན་ཏེ་མཆིས་སོ། །
སུག་པ་ལག་པ་གཞན་དགུ་བརྒྱ་དགུ་བཅུ་རྩ་གཉིས་པོ་དེ་དག་ཐམས་ཅད་ནི་སྤྲུལ་པའི་སུག་པ་ལགས་ཏེ།
སུག་པ་དེ་དག་ཀུན་ཀྱང་སོ་སོ་ནས་མཚོན་ཆ་དང་། ཕྱག་རྒྱ་རྣམ་པ་སྣ་ཚོགས་ཐོགས་པས། ཁ་ཅིག་ནི་
སུག་པ་ལག་པའི་ཕྱག་རྒྱ་བརྐྱང་བ་ཉི་ཚེ་བ་ཡང་མཆིས་ཏེ། སོ་སོ་ནས་མི་མཐུན་པས་སྙིང་པོའི་མདོ་ལས།
ཇི་སྐད་དུ་བྱང་ཆུབ་སེམས་དཔའ་དེ་ནི་ལྷའི་རིན་པོ་ཆེ་སྣ་བདུན་གྱི་མགོ་རྒྱན་ཐོགས་སོ། །ལག་ངར་ལ་ནི་
གདུབ་འཁོར་རྣམ་པ་སྣ་ཚོགས་ཀྱིས་བརྒྱན་ཏོ། །ལུས་ལ་ནི་ཕྲེང་བ་ཐོགས་ཤིང་ལྷའི་རིན་པོ་ཆེའི་གོས་གྱ་
ནོམ་པ་དག་བགོས་པ་ཡིན་ནོ་ཞེས་གསུངས་པ་ལྟ་བུའོ། །ཚོན་རྩི་དེ་དག་གི་ནང་དུ་ཀོ་བའི་སྤྱན་སྩལ་
བར་མི་བགྱིའོ། །ཀུན་ཏུ་(༡༥༢བ)རུའི་ཁུ་བ་དང་སྦྱར་བར་བགྱིའོ། །གང་དག་ཡུམ་གྱི་གཟུངས་ཀྱི་ཆོ་ག་
བགྱིད་པར་འཚལ་ན་སྔར་དེའི་གཟུགས་རི་མོ་བྲིའོ། །གཟུགས་རི་མོར་བྲི་བར་ཡང་ངེས་པར་ཆོས་བཞིན་
དུ་བགྱི་འཚལ་བས་རི་མོ་འདྲི་བའི་གནས་ཁང་ཉེ་འཁོར་ཀུན་ཏུ་ཙནྡན་དཀར་པོའི་ཆབ་ཀྱིས་དོག་ས་ལ་
བྱུགས་ཏེ། དཀྱིལ་འཁོར་བགྱིའོ། །གཞན་ཡང་རི་མོ་མཁན་འབྱུང་འཇུག་གི་ཚེ། ཁྲུས་བགྱིས་ནས་གོས་
གསར་པ་གཙང་མ་བགོས་ཏེ། ཉིན་རེ་བཞིན་སྡོམ་པ་བརྒྱད་ཡང་དག་པར་བླང་བར་བགྱིའོ། །ཆོས་བཞིན་
དུ་གཟུགས་བྲིས་ལགས་ནས་ཀྱང་། །རི་མོ་མཁན་ཆོས་བཞིན་དུ་མ་བགྱིས་པར་དོགས་པར་གྱུར་ན།
དཀྱིལ་ འཁོར་གྲུ་བཞི་པ་ཞིག་ཡིད་ལ་ཇི་ལྟར་མོས་པ་བཞིན་དུ་བགྱིས་ཏེ། བ་དན་དང་། མེ་ཏོག་དང་།
ཞལ་ཟས་དང་། ཟས་དཀར་གསུམ་དང༌། མེ་ཏོག་དང་། ཕྲེང་བ་དང་། སྤོས་ ཆབ་ དང་། མེ་ ཏོག་ སྣ་ཚོགས་
ཀྱིས་ཀུན་ཏུ་ཁྱབ་པར་བཀྲམ་ནས་མཆོད་པ་རྒྱ་ཆེར་བགྱིས་ཏེ། རྣལ་འབྱོར་པ་དང་། རི་མོ་མཁན་གང་
ལགས་པ་དེས་གདུགས་གཅིག་ལ་དུས་གསུམ་གཟུགས་བྲིས་པའི་མདུན་དུ་ནོངས་པ་རྣམས་མཐོལ་
- 255 -



མ་ཎི་བཀའ་འབུམ།
བཤགས་ན། ཞག་ཉི་ཤུ་རྩ་གཅིག་ཚང་བའི་མཚན་མོ་མིག་སྟོང་ལག་སྟོང་དང་ལྡན་པའི་གཟུགས་བྲིས་པ་
ལས་འོད་ཟེར་ཆེན་པོ་བྱུང་ནས། ཉི་ཟླ་ཟིལ་གྱིས་མནན་ཏེ་འོད་ཀྱིས་ཕྱོགས་བཅུའི་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་མཐའ་དང་། ཚད་མ་མཆིས་པ་ཐམས་ཅད་ཐོགས་པ་མ་མཆིས་པར་གསལ་བར་
བགྱིད་པས། རྣལ་འབྱོར་པ་དང་། རི་མོ་མཁན་གང་ལགས་པ་དེ་དག་དང་སེམས་ཅན་གང་དག་འོད་
ཀྱིས་རེག་པ་དེ་དག་ཐམས་ཅད་ཤིན་ཏུ་ལྕི་བའི་ཁ་ན་མ་ཐོ་བ་ཅི་མཆིས་པ་དུས་གཅིག་ཏུ་ཞུ་བྱང་ནས་
ཡོངས་སུ་དག་པར་འགྱུར་ལགས་སོ། །ཆོ་ག་འདི་སྒྲུབ་པ་གང་ལགས་པ་དེས་སེམས་རྩེ་གཅིག་ཏུ་མ་
བགྱིས་པ་ནི་མ་གཏོགས་ལགས་སོ། །བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཡང་
འདི་སྐད་ཅེས་གསོལ་ཏོ། །བདག་གིས་ སྔོན་འདས་པའི་དུས་ཀྱི་ཚེ་དེ་བཞིན་གཤེགས་པ་རྣམ་པར་
གཟིགས་ཀྱིས་ཀྱང་ཕྱག་སྟོང་(༡༥ ༣ན)དང་སྤྱན་སྟོང་པོ་འདི་དག་བསྟན་ནས། བདུད་ཆེན་པོ་རྣམས་
འདུལ་བ་མཐོང་ནས། བཅོམ་ལྡན་འདས་དེང་བདག་གིས་ཀྱང་ལག་སྟོང་དང་མིག་སྟོང་པོ་འདི་དག་
བསྟན་ནས་བདུད་ཆེན་པོ་རྣམས་བཏུལ་བ་ལགས་ཏེ། སུག་པ་ལག་པ་སྟོང་པོ་དེ་དག་ཀྱང་སོ་སོ་ནས་
འཁོར་ལོས་སྒྱུར་བའི་རྒྱལ་པོ་རེ་རེ་མངོན་པར་སྤྲུལ་ནས་བསྐལ་པ་བཟང་པོ་རབས་སྟོང་གི་འཁོར་ལོས་
སྒྱུར་བའི་རྒྱལ་པོ་བགྱིད་པར་གྱུར་ལ། མིག་སྟོང་པོ་དེ་དག་ཀྱང་སོ་སོ་ནས་སངས་རྒྱས་རེ་རེ་མངོན་པར་
སྤྲུལ་ནས་ བསྐལ་ པ་ བཟང་ པོའི་ སངས་ རྒྱས་ སྟོང་དང་མཚུངས་པར་ འབྱུང་བར་ འགྱུར་བའི་སླད་དུ།
བཅོམ་ལྡན་འདས་བྱང་ཆུབ་སེམས་དཔའ་དེའི་ལུས་བདུད་འདུལ་བའི་ནང་ནས་མཆོག་ཏུ་གྱུར་པ་ལགས་
སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་ བཀའ་
སྩལ་པ་ལེགས་སོ་ལེགས་སོ། །ངས་ཀྱང་བྱིན་གྱི་རླབས་ཀྱི་མཐུས་བསྐལ་པ་མཐར་ཐུག་པའི་བར་དུ་
ཁྱོད་ཀྱི་ཡུམ་གྱི་གཟུངས་འདི་བྱིན་གྱིས་བརླབ་པར་བྱའོ།། །།
- 256 བ



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
བམ་པོ་གསུམ་པ།
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཐོགས་པ་མི་མངའ་བའི་ཐུགས་རྗེ་ཆེན་པོ་
རྒྱ་ཆེར་ཡོངས་སུ་རྫོགས་པའི་གཟུངས། བམ་པོ་གསུམ་པ། དེ་ནས་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་བཅོམ་ལྡན་འདས་ཀྱིས་བསྔགས་པ་བརྗོད་པ་ཐོས་ནས་རབ་ཏུ་དགའ་ཞིང་མགུ་
བར་གྱུར་པས་ཐལ་མོ་སྦྱར་ཏེ། བཅོམ་ལྡན་འདས་ཀྱི་ཞལ་དུ་བལྟས་ནས་འདི་སྐད་ཅེས་གསོལ་ཏོ། །
བཅོམ་ལྡན་འདས་གཞན་ཡང་མིག་སྟོང་ལག་སྟོང་དང་ལྡན་པའི་གཟུགས་ཀྱི་ཕྱག་རྒྱ་མངོན་པར་སྒྲུབ་
པར་བགྱིད་པ་མཆིས་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ངས་ཀྱང་རྗེས་སུ་ཡི་རང་གིས་
ཁྱོད་ཀྱིས་ཤོད་ཅིག །དེ་ནས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་སྨྲས་པ་དང་།
ནམ་བྱང་ཆུབ་སེམས་དཔའ་(༡༥ ༣བ)སྤྱན་རས་གཟིགས་དབང་ཕྱུག་གིས་རིག་སྔགས་འདི་སྨྲས་པ་ན་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ནས་འདུ་ཤེས་མེད་འདུ་ཤེས་མེད་མིན་གྱི་བར་གྱི་
ལྷའི་གནས་ཐམས་ཅད་ཀྱང་རྣམ་པ་དྲུག་ཏུ་རབ་ཏུ་གཡོས་པར་གྱུར་ཏོ། །འོག་མིན་གྱི་ལྷ་དང་། དབང་
ཕྱུག་ཆེན་པོའང་མི་བདེ་བར་ཤིན་ཏུ་སྐྲག་པར་གྱུར་ཏོ། །འདྲེ་གདོན་མ་རུངས་པ་ཐམས་ཅད་ཀྱང་སྡུག་
བསྔལ་ཆེན་པོ་མྱོང་བར་གྱུར་པས། ཀུ་ཅོ་འདོན་ཅིང་ཤར་ནུབ་ཏུ་བྱེར་ནས་འགྲོ་བའི་གནས་ཀྱང་མི་རྙེད་
པར་གྱུར་ཏོ། །དེ་ནས་སྤྲུལ་པའི་ལུས་ཀྱི་འཁོར་མང་པོ་རྣམས་དང་འདྲེ་གདོན་མ་རུངས་པ་རྣམས་ལ་ཁྱེད་
གལ་ཏེ་བདག་གི་རིག་སྔགས་ཀྱི་རྗེས་སུ་མི་འབྲང་ཞིང་འགལ་བར་བྱས་པར་གྱུར་ན་མགོ་ཚལ་བར་འགས་
པར་འགྱུར་རོ་ཞེས་བསྒོའོ། །བཅོམ་ལྡན་འདས་རིག་སྔགས་འདིས་ནི་རི་རྣམས་འཇོམས་པར་བགྱིད་ཅིང་
རྒྱ་མཚོ་ཆེན་པོ་སྐམས་པར་བགྱིད་དོ། །རིག་སྔགས་འདིས་ནི་ལྷ་མ་ཡིན་གྱི་དཔུང་རྣམས་བཅོམ་ནས་
ཡུལ་རྣམས་སྲུང་བར་བགྱིད་དོ། །རིག་སྔགས་འདིས་ནི་འདྲེ་གདོན་མ་རུངས་པ་ཐམས་ཅད་དང༌། ནད་
ཐམས་ཅད་དང༌། མི་མ་རུངས་པ་ཐམས་ཅད་ཚར་གཅོད་པར་བགྱིད་དོ། །རིག་སྔགས་འདིས་ནི་སུམ་ཅུ་
- 257 -



མ་ཎི་བཀའ་འབུམ།
རྩ་གསུམ་གྱི་ལྷ་རྣམས་འཇོམས་ཤིང་དུལ་བར་བགྱིད་ལགས་སོ། །རིགས་ཀྱི་བུ་གང་ལ་ཞིག་རིག་སྔགས་
འདི་འདོན་ཅིང་ཡོངས་སུ་འཛིན་པར་བགྱིད་ན། གང་ཟག་དེའི་མཐུ་སྟོབས་བརྗོད་ཀྱིས་མི་ལང་ངོ༌། །
རིག་སྔགས་འདི་འདོན་པ་དང་། ཡོངས་སུ་འཛིན་པ་དེ་དག་བཙུན་ཞིང་དབང་ཕྱུག་དང་ལྡན་པ་དང་། །ནམ་
འཚོའི་བར་དུ་རྒྱལ་པོས་བྱམས་ཤིང་ཡིད་དུ་མཆི་བ་དང་། སྨོན་པ་རྣམས་ཡོངས་སུ་རྫོགས་པར་བགྱིད་དོ། །
གང་ལ་ལ་ཞིག་ཕྱིར་རྒོལ་བའི་བདུད་གདུལ་བར་འཚལ་ན་སྤོས་གུ་གུལ་བསྲེགས་ཏེ། བདག་གིས་ལུས་
པོ་ཆེའི་སྔགས་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །སྐྱེ་བོ་མང་པོ་ཐམས་ཅད་ཀྱིས་བདག་ལ་
བྱམས་པར་འཚལ་ན་ལྕག་མ་ལ་ལན་ཉི་ཤུ་རྩ་གཅིག་སྔགས་ཀྱིས་(༡༥༤ན)བཏབ་སྟེ། གཡར་ཁམས་
བཅས་ནས་བྱམས་ཤིང་བཀུར་བར་བགྱིའོ། །བདག་ཉིད་སྤོབས་པ་དང་། ཤེས་རབ་དང་ལྡན་པར་
འཚལ་ན། ཤུ་དག་ལ་ལན་སྟོང་རྩ་བརྒྱད་སྔགས་ཀྱིས་བཏབ་སྟེ། སྙིང་གར་བསྐུས་ནས་ཐོགས་པ་མ་
མཆིས་པའི་སྤོབས་པ་ཐོབ་པར་འགྱུར་ཏེ། ཡུམ་གྱི་གཟུངས་ཀྱི་སྙིང་པོའི་ཕྱག་རྒྱ་བགྱིའོ། །དེ་ལ་བྱང་ཆུབ་
སེམས་དཔའ་སྤྱན་རས་གཟིགས་དབང་ཕྱུག་གི་ཐོགས་པ་མ་མཆིས་པའི་སྤོབས་པའི་ཕྱག་རྒྱ་ནི་འདི་ལགས་
ཏེ། སུག་པ་ལག་པ་གཉིས་རྒྱབ་སྤྱད་དེ་སྦྱར་ནས་མཐེ་བོང་གཉིས་མདུན་དུ་བརྐྱང་བར་བགྱིའོ། །ཕྱག་རྒྱ་
འདིས་ནི་བདག་ཀྱང་བསྲུང་ཤིང་གཞན་ཡང་བསྲུང་བར་བགྱིད་དོ། །ཕྱོགས་གང་དང་གང་དུ་མཆི་ཡང་
རུང་སྟེ། མཚམས་དགུམ་པར་འཚལ་བས། ཆབ་གཙང་མའམ་ཐལ་བ་གཙང་མ་ལ་ལན་བདུན་སྔགས་
ཀྱིས་བཏབ་སྟེ། གང་དུ་མཆིས་པའི་གནས་དེར་ཆབ་བམ། ཐལ་བ་སྙིམ་པ་གང་སྔར་རང་གི་ལུས་ལ་གཏོར་
ནས་དེའི་རྗེས་ལ་ཕྱོགས་བཞིར་ཆོས་བཞིན་དུ་གཏོར་ན། དེ་ཉིད་མཚམས་སུ་འགྲུབ་པར་འགྱུར་ལགས་
སོ། །རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་འདྲེ་སྲིན་མ་རུངས་པ་དང་། ལོག་པའི་གདོན་མང་
པོ་རྣམས་ཀྱིས་གཙེས་པར་གྱུར་ན་བལ་པོ་སེའུའི་ཡལ་ག་དང་། གྲིབ་ལོགས་ཀྱི་ལྕང་མའི་ཡལ་ག་བླངས་
ཏེ། རིག་སྔགས་འདི་བཟླས་བརྗོད་བགྱིས་ནས་ནད་པ་ལ་གཞུས་ན་ནད་གང་ཡང་རུང་སྟེ། མི་འཚོ་བ་མ་
མཆིས་ལགས་སོ། ། རིག་སྔགས་ནི་འདི་ལྟ་སྟེ། ན་མསརྦ་བུདྡྷ་དྷརྨ། སཾ་གྷཱ་ཡ། ན་མ་ཨཱརྱ་བ་ལོ་ཀི་ཏེ་
ཤྭ་རཱ་ཡ། བོ་དྷི་ས་ཏྭཱ་ཡ། ན་མོ་བཛྲ་པཱ་ཎ་ཡེ། བོ་དྷི་ས་ཏཱ་ཡ། ཏདྱ་ཐཱ། སི་བི་སི་བི། ཀཱ་ཡ་སི་བི། བ་ལ་ཤ་
- 258 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
པ་ལ་ནེ་སྭཱ་ཧཱ། རིག་སྔགས་ཀྱི་ཕྱག་རྒྱ་འདིས་ནི་ལོག་པར་ལྟ་བའི་མུ་སྟེགས་ཅན་རྣམས་འདུལ་བར་
( ༡༥༤ བ)བགྱིད་དོ། །རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་རྟག་པར་གདུགས་དང་པོ་འཆར་
བའི་ཚེ་དང་གདུགས་ཀྱི་གུང་དང་གདུགས་བས་པའི་ཚེ་ལན་ཉི་ཤུ་རྩ་གཅིག་བཟླས་བརྗོད་བགྱིས་ན།
རྣམ་པ་སྣ་ཚོགས་ཀྱིས་སངས་རྒྱས་བྱེ་བ་ཕྲག་བཅུ་ལ་མཆོད་པ་བགྱིས་པ་དང་། བྱེ་བྲག་ཏུ་འགྱུར་པ་མ
མཆིས་པས་ནམ་དུའང་བུད་མེད་ཀྱི་དངོས་པོ་ལེན་པར་མི་འགྱུར། ཚེ་འདས་ནས་ཀྱང་ངན་སོང་གསུམ་
པོ་དག་དང་གཏན་དུ་འབྲལ་ཞིང་། དེ་བཞིན་གཤེགས་པ་འོད་དཔག་མེད་ཀྱི་ཞིང་ཡོངས་སུ་དག་པར་སྐྱེ་
བར་འགྱུར། དེ་བཞིན་གཤེགས་པ་དེའི་ཕྱག་གིས་སྤྱི་བོ་ལ་བྱུགས་ཏེ། ཁྱོད་ངའི་ཞིང་དུ་སྐྱེ་བར་འགྱུར་
བས་མ་འཇིགས་ཤིག་ཅེས་བཀའ་སྩལ་བར་འགྱུར། ཚེ་འདི་ཉིད་ལ་ཡང་གློ་བུར་དུ་འཆི་བར་མི་འགྱུར་
ཞིང་། འདྲེ་གདོན་དག་གིས་ཀྱང་གླགས་རྙེད་པར་མི་འགྱུར་ལགས་སོ། །དེ་ལ་བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་གིས་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཁ་ན་མ་ཐོ་བ་ཡོངས་སུ་སྦྱོང་
བའི་ཕྱག་རྒྱུ་ནི་འདི་ལགས་ཏེ། འགྲེང་ནས་འདི་ལྟར་སུག་པ་ལག་པ་གཡོན་པ་མདུན་དུ་བརྐྱང་སྟེ། སོར་
མོ་ལྔ་སོ་སོར་ཕྱེ་ནས་མདུན་དུ་ཕུལ་ཏེ་སོར་མོ་ལྔ་ཆར་བསྒྲེང་ངོ། །དེའི་རྗེས་ལ་སུག་པ་ལག་པ་གཡས་
པའི་མཐེ་བོ་ལག་མཐིལ་དུ་བཀུག་སྟེ། སོར་མོ་གཞན་བཞི་ནི་ཁུ་ཚུར་དུ་བཅངས་ནས་རྣ་བ་གཡས་པའི་
ཐད་ཀར་བཞག་སྟེ། ལུས་པོ་ཆེའི་སྔགས་བཟླས་ནས་མཛུབ་མོ་ནི་ཕན་ཚུན་རྒྱུ་བར་བགྱིའོ། །ཕྱག་རྒྱ་ནི་
གདུགས་གཅིག་ལ་དུས་གསུམ་དུ་བགྱི་བར་འཚལ་བས་དུས་གཅིག་གི་ཚེ་ཡང་ལན་བདུན་བཟླས་བརྗོད་
བགྱིས་ན་མཚམས་མ་མཆིས་པ་ལྔ་དང་ཤིན་ཏུ་ལྕི་བ་བཞིའི་ཁ་ན་མ་ཐོ་བ་རྣམས་ཀྱང་འབྱང་བར་འགྱུར་
ལགས་སོ། །སེམས་ཅན་ཐམས་ཅད་ལ་བྱམས་པ་དང༌། སྙིང་རྗེ་བསྐྱེད་པར་གྱུར་ན་ཁ་ན་མ་ཐོ་བ་ཐམས་
ཅད་ཀྱི་རྩ་བ་སྲེགས་ནས། ཚེ་འདས་པའི་རྗེས་ལའང་སངས་རྒྱས་(༡༥༥ན)རྣམས་དང་མཇལ་བར་འགྱུར་
ཞིང་། སངས་རྒྱས་ཀྱི་ཞིང་དེ་དག་ཏུའང་འཁོར་ལོས་སྒྱུར་བའི་རྒྱལ་པོ་བགྱིད་པར་འགྱུར། གཞན་ཡང་
བས་ པ་མ་མཆིས་པའི་གཏེར་ཞེས་བགྱི་བའི་གཟུངས་དང༌། ཡེ་ཤེས་མཉམ་པ་ཞེས་བགྱི་བའི་གཟུངས་
ཐོབ་པར་འགྱུར། གཞན་ཡང་མཚན་ཉིད་ཉི་ཤུ་རྩ་བརྒྱད་དང་ལྡན་པར་འགྱུར། གཞན་ཡང་ཚེ་འདི་ཉིད་
- 259 -



མ་ཎི་བཀའ་འབུམ།
ལ་
ལ་མིག་དང་། རྣ་བ་དང་། སྣ་དང་། ལྕེ་ལ་སོགས་པ་བྲོ་འཚལ་བར་མི་འགྱུར་ཞིང་ལུས་ཀྱི་ནད་ཐམས་ཅད་
ཀྱང་ཡོངས་སུ་འབྱང་བར་འགྱུར། སྔོན་གྱི་ལས་དང་ཁ་ན་མ་ཐོ་བ་རྣམས་ཀྱང་ཞུ་བྱང་བར་འགྱུར་ལགས་
སོ། །གལ་ཏེ་ཐན་པ་བྱུང་བར་གྱུར་ན་ཏིལ་འབྲུ་ཡོག་པའི་འབྲས་བུའི་མར་དང་སྦྱར་ཏེ། རིལ་བུ་བགྱིས་
ནས་ལན་བརྒྱ་རྩ་བརྒྱད་སྔགས་ཀྱིས་བཏབ་སྟེ། ཆབ་རྫིང་དུ་བོར་ནས་དགུང་ཆར་འབབ་པར་འགྱུར་
ལགས་སོ། །གལ་ཏེ་ཆར་ཆེས་ན་འབྲས་སཱ་ལུ་བརྔོས་པའི་མེ་ཏོག་ཡུངས་འབྲུའི་མར་དང་སྦྱར་ཏེ། རིལ་
བུ་བགྱིས་ནས་ལན་བརྒྱ་རྩ་བརྒྱད་སྔགས་ཀྱིས་བཏབ་སྟེ་ཆབ་རྫིང་བུར་བོར་ན་དགུང་ཆར་འཆད་པར་
འགྱུར་ལགས་སོ། །དེ་ལ་བྱང་ཆུབ་སེམས་དཔའ་སྤྱན་རས་གཟིགས་དབང་ ཕྱུག་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ཀྱི་བདུད་རྣམས་བཏུལ་བའི་ཕྱག་རྒྱ་ནི་འདི་ལགས་ཏེ། སོར་མོ་བསྣོལ་
མར་བཏང་སྟེ། གཡོན་པས་གཡས་པ་མནན་ཏེ། ཁུ་ཚུར་དམ་དུ་བཅངས་ཏེ་སྤྱི་བོར་བཞག་ན་ལུས་པོ་
ཆེའི་སྔགས་བཟླས་བརྗོད་བགྱིས་ན་འཁོན་པའི་དགྲ་ཐམས་ཅད་རང་དུལ་བར་འགྱུར་ལགས་སོ། །ཆོ་
ག་འདི་བགྱིད་པ་གང་ལགས་པ་དེས་རིང་བསྲེལ་དང་བཅས་པའི་མཆོད་རྟེན་གྱི་མདུན་དུ་ཚེས་ཉི་ཤུ་
དགུའི་མཚན་མོ་ཙནྡན་དཀར་པོའི་ཕྱེ་མའི་དཀྱིལ་འཁོར་བགྱིས་ཏེ། མེ་ཏོག་སྣ་ཚོགས་བཀྲམ་ནས་
ཡོངས་སུ་དག་པར་ཁྲུས་བགྱིས་ཏེ། གོས་གསར་པ་གཙང་མ་བགོས་ནས་སུག་པར་པོག་ཕོར་ཐོགས་ཏེ།
ཨ་ག་རུ་བསྲེགས་ལ་ཁ་ཤར་ཕྱོགས་སུ་བལྟས་ཏེ། སྐྱིལ་མོ་ཀྲུང་བཅས་ནས་བྱང་ཆུབ་སེམས་དཔའ་སྤྱན་
རས་གཟིགས་དབང་ཕྱུག་(༡༥༥བ)ལག་སྟོང་མིག་སྟོང་དང་ལྡན་པ་སྤྱི་བོ་ལ་མཆིས་པར་འདུ་ཤེས་ཉེ་
བར་བཞག་སྟེ། ལུས་པོ་ཆེའི་སྔགས་ལན་སྟོང་རྩ་བརྒྱད་བཟླས་བརྗོད་བགྱིས་ན་འདི་དངོས་གྲུབ་ཐོབ་
པར་འགྱུར་ཕན་ཡོན་དང་པོ་མཆོག་ལགས་སོ། །གཞན་ཡང་ཡུངས་ཀར་ཏིལ་གྱི་འབྲས་བུ་དང་གཅིག་ཏུ་
བསྲེས་ཏེ་བརྡུངས་ནས་ཕྱེ་མར་བགྱིས་ཏེ། ཕོ་གསུམ་གྱིས་ཅུང་ཟད་ཅིག་བླངས་ནས་ལན་ཅིག་སྔགས་
ཀྱིས་བཏབ་སྟེ་ཞུགས་སུ་དོར་བ་དགུང་བདུན་ཚང་བར་བགྱིས་ལ། གདུགས་རེ་ལ་ཡང་ལན་བརྒྱ་རྩ་བརྒྱད་
ཚང་བར་བགྱིས་ན་སླད་ཀྱིས་ཅི་བགྱིའོ་འཚལ་མངོན་པར་འགྲུབ་པར་འགྱུར་ལགས་སོ། །དེ་ལ་བྱང་ཆུབ་
སེམས་དཔའ་སྤྱན་རས་གཟིགས་དབང་ཕྱུག་གི་འཇིགས་པ་མ་མཆིས་པ་ཆེན་པོའི་ཕྱག་རྒྱ་ནི་འདི་ལགས་
• 260 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཏེ། འགྲེང་ནས་སུག་པ་རྐང་པ་གཉིས་གཤིབས་ཏེ། སྔར་སུག་པ་ལག་པ་གཡས་པ་བཀན་ཏེ་ལག་ངར་
གཡོན་པ་བཏེག་ནས་པུས་མོའི་སྟེང་དུ་བཞག་པར་བགྱིས་ཏེ། སུག་པ་ལག་པ་གཡོན་པ་ཡང་དེ་བཞིན་
དུ་བགྱིས་ནས། རྟག་པར་རིང་བསྲེལ་གྱི་མདུན་དུ་ལུས་པོ་ཆེའི་སྔགས་ལན་སྟོང་རྩ་བརྒྱད་བཟླས་བརྗོད་
བགྱིས་ན། མྱུར་དུ་སེམས་ཅན་ལ་མི་འཇིགས་པ་སྩལ་པའི་ཏིང་ངེ་འཛིན་གྱི་སྒོ་ཐོབ་པར་འགྱུར་ལགས་
སོ། །གཞན་ཡང་ཤིང་ཀུན་དང་། ཡུངས་ཀར་དང་། ཤུ་དག་དང༌། ཏ་ཏ་བའི་རིལ་བུ་བླངས་ཏེ་དངོས་པོ་
འདི་དག་ཞུགས་ཀྱི་ནང་དུ་བོར་ཏེ་བསྲེག་པར་བགྱིའོ། །འདི་དག་སྲེག་པའང་སངས་རྒྱས་ཀྱི་སྐུ་གཟུགས་ཀྱི་
ན་སྔར་རམ། དཀྱིལ་འཁོར་རམ། གནས་གཙང་མ་དག་ཏུ་བསྲེགས་ནས་ལུས་པོ་ཆེའི་སྔགས་བཟླས་
ཏེ། སྔགས་ལན་རེ་བཟླ་ཞིང་ལན་རེ་བསྲེགས་པ་བརྒྱ་རྩ་བརྒྱད་ཚང་བར་བགྱིས་ནས་སྤོས་དང་མེ་ཏོག་དག་
གིས་རིག་སྔགས་ལ་མཆོད་པར་བགྱིས་ན། ཅི་དང་ཅི་སྨོན་པ་རྣམས་ཡིད་བཞིན་དུ་མངོན་པར་འགྲུབ་
པར་འགྱུར་ལགས་སོ། །གལ་ཏེ་རིག་སྔགས་གཞན་གྱིས་མི་ཐུབ་པ་དག་སྔགས་འདིས་བཏབ་ནས་ཐམས་
ཅད་ཐུབ་ཅིང་འགྲུབ་པར་འགྱུར་ལགས་སོ། །གལ་ཏེ་རྨི་ལྟས་མཐོང་བར་འཚལ་ན་སྔགས་འདི་བཟླས་
ནས་(༡༥༦ན)ཕྱག་རྒྱ་བགྱིས་ཏེ་མིག་ལ་བཏབ་ན་ཅི་དང་ཅི་མཐོང་བར་འཚལ་བ་དེ་དག་ཐམས་ཅད་རྨི་
ལམ་དུ་མཐོང་བར་འཚལ་ལགས་སོ། །བསོད་ནམས་མ་མཆིས་པ་གང་དག་ཅི་བགྱིའོ་འཚལ་ཡིད་བཞིན་དུ་
གྲུབ་པར་མི་འགྱུར་ན། གདུགས་རེ་བཞིན་རིག་སྔགས་འདི་ལ
་ལན་བརྒྱ་རྩ་བརྒྱད་འདོན་པ་དགུང་བདུན་དུ་
ཚང་བར་གྱུར་ན་ཅི་དང་ཅི་སྨོན་པ་ཐམས་ཅད་འཐོབ་པར་འགྱུར་ལགས་སོ། །བཅོམ་ལྡན་འདས་བདག་
སྔོན་ཀླུའི་རྒྱལ་པོ་རྒྱ་མཚོའི་གནས་སུ་རྒྱ་མཚོའི་ཉ་ཆོས་ཀྱི་འདུན་སར་ཆོས་སྟོན་པ་ན། ཀླུ་མང་པོ་རྣམས་
སྡུག་བསྔལ་ཆེན་པོ་རྣམས་མྱོང་བར་མཐོང་བ་དང་། ཀླུ་མང་པོ་རྣམས་ལ་སྙིང་བརྩེ་ནས་དེ་དག་སྡུག་བསྔལ་
ས་ཡང་དག་པར་འདའ་བ་དང་། སེམས་ཅན་མང་པོ་རྣམས་སྡུག་བསྔལ་དང་བྲལ་ཞིང་འཁོན་པའི་
དགྲ་མ་མཆིས་པར་བགྱི་བའི་སླད་དུ་ཆོས་བསྟན་པ་ལས་དེའི་ཚེ་ཀླུའི་བུ་མོས་འདི་གཉེར་བའི་སླད་དུ་
ནོར་བུ་རིན་པོ་ཆེ་མི་མཇེད་ཀྱི་འཇིག་རྟེན་གྱི་ཁམས་རི་བ་གཅིག་ཕུལ་བ་དང་། བདག་གིས་ནི་དེ་ལ་
ཡུམ་གྱི་གཟུངས་འདི་རྒྱ་ཆེར་བསྟན་པས་སྡུག་བསྔལ་གྱི་བགེགས་རྣམས་དང་བྲལ་བར་འགྱུར་ལགས་
ལས་ཡང་
- 261 ..



མ་
མ་ཎི་བཀའ་འབུམ།
སོ། །དེ་ནས་བྱང་ཆུབ་སེམས་དཔའ་ཆུ་ཤེལ་གྱིས་རིག་སྔགས་འདི་ཡོངས་སུ་འཛིན་པ་དག་ལ་ཕན
གདགས་ཤིང་བགེགས་ཡོངས་སུ་བསྲུང་བའི་ཕྱིར་སྔགས་འདི་སྨྲས་སོ། །བི་མ་ལེ་མ་ཧཱ་བི་མ་ལེ་ཨུ་ཧ་ལེ།
མ་ཧཱ་ཨུ་ཧ་ལེ། ཧུ་མ་ལེ། མ་ཧཱ་ཧུ་མ་ལེ། ས་ཧཱ་ལེ། མ་ཧཱ་ས་ཧཱ་ལེ། ཙི་ལི་ཏེ་སྭཱ་ཧཱ། རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་ཕྱོགས་གང་དུ་གནས་ཀྱང་རུང་སྟེ། བྱང་ཆུབ་སེམས་དཔའ་མིག་སྟོང་དང་ལག་
པ་སྟོང་དང་ལྡན་པའི་ཆོས་ཀྱི་ཆོ་ག་འདི་ཡོངས་སུ་འཛིན་པར་བགྱིད་ན། བདག་ཀྱང་རྟག་པར་དེ་དག་གི་
རྗེས་སུ་འབྲང་སྟེ། ཡོངས་སུ་བསྲུང་བར་བགྱིད་པས་བདུད་ཀྱི་འཁོར་རྣམས་ཀྱི་བར་དག་གིས་གཙེ་བར་
མི་འགྱུར་ལགས་སོ། །གང་ལ་ལ་ཞིག་བྲལ་ཞིང་ཕོངས་པར་གྱུར་ཏམ། ཕ་རོལ་གྱི་དགྲས་གཙེས་སམ།
ཆོམ་རྐུན་དག་གིས་གནོད་པ་བགྱིད་པར་གྱུར་ན། ཚོན་སྣ་ལྔའི་སྐུད་པ་ལ་ལན་ཉི་ཤུ་རྩ་གཅིག་སྔགས་
ཀྱིས་བཏབ་སྟེ། (༡༥༦བ)སྔགས་ལན་རེ་བཟླ་ཞིང་མདུད་པ་རེ་རེ་མདུད་ནས། དཔུང་པ་གཡོན་པ་ལ་
མདུད་པར་བགྱིའོ། །གཞན་ཡང་སུག་པ་གཡོན་པའི་སྲིན་ལག་དང་། གུང་མོ་དང་། མཛུབ་མོ་རྣམས་ཁུ་
ཚུར་བཅངས་ཏེ། མཐེ་བོས་སྟེང་དུ་མནན་ནས་མཐེའུ་ཆུང་ཆོམ་རྐུན་གྱི་ཕྱོགས་སུ་ཁ་བསྟན་ཏེ། སྔགས་
འདི་ལན་བརྒྱ་རྩ་བརྒྱད་བཟླས་ན་ཐམས་ཅད་རང་གྱེས་ནས་གནོད་པ་བགྱིད་པར་མི་འགྱུར་ལགས་སོ།
སྔོན་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གངས་རི་ལ་གནས་ཏེ། ཆོས་སྟོན་པ་དང་
།
གནོད་སྦྱིན་དང་། སྲིན་པོའི་ཡུལ་ན་གནས་པའི་སྐྱེ་བོ་རྣམས་སེམས་ཅན་གྱི་ཤ་ཁྲག་འབའ་ཞིག་འཚལ་
ཞིང་དགེ་བའི་སེམས་ཅིའང་མ་མཆིས་པ་མཐོང་བ་དང་། དེའི་ཚེ་བྱང་ཆུབ་སེམས་དཔའ་དེ་ཐབས་ལ་
མཁས་པས་ཕན་གདགས་ཤིང་སེམས་ཅན་གདུལ་བའི་ཆེད་དུ་རྫུ་འཕྲུལ་གྱི་མཐུས་དེ་མ་ཐག་ཏུ་ཡུལ་དེ་
དག་མཆིས་ནས། མིག་སྟོང་དང་ལག་སྟོང་དང་ལྡན་པས་བདུད་གདུལ་བའི་ལུས་མངོན་པར་བསྟན་ཏེ།
ཡུམ་གྱི་གཟུངས་མངོན་པར་འགྲུབ་པའི་ཕྱག་རྒྱ་བགྱིས་པ་དང་། དེའི་ཚེ་སྲིན་པོའི་ཡུལ་གྱི་རྒྱལ་པོ་བདག་
གི་ཐད་དུ་མཆིས་ནས། ནོངས་པ་མཐོལ་བཤགས་ཏེ། ཕྱག་བགྱིས་པ་དང་། བདག་གིས་ཀྱང་མངོན་པར་
འགྲུབ་པའི་ཕྱག་རྒྱས་བཏབ་པས། དེ་བླ་ན་མ་མཆིས་པའི་ལམ་མངོན་པར་གྲུབ་པར་གྱུར་ལགས་སོ། །
བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་མངོན་པར་འགྲུབ་པའི་ཕྱག་རྒྱ་ནི་འདི་ལགས་
།
- 262 -



ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཏེ། འགྲེང་ནས་སུག་པ་རྐང་པ་གཉིས་གཤིབས་ཏེ། སྙིང་གར་ཐལ་མོ་སྦྱར་ཏེ་མཐེའུ་ཆུང་གཉིས་བསྣོལ་
མར་བཏང་ཞིང་། གཡོན་པས་གཡས་པ་མནན་ནས་ལུས་པོ་ཆེའི་སྔགས་ལན་ཉི་ཤུ་རྩ་གཅིག་བཟླས་
ནས། ཆོ་ག་རྣམ་པ་སྣ་ཚོགས་གང་བགྱིད་ཀྱང་རུང་སྟེ། ཐམས་ཅད་མངོན་པར་འགྲུབ་པར་འགྱུར་ལགས་
སོ། །དེ་ལ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་འགྲོ་བ་དྲུག་པོ་དག་སྡུག་བསྔལ་
གྱི་བགེགས་ལས་ཡོངས་སུ་སྐྱོབ་(༡༥༧ན)པའི་འཁོར་ལོའི་ཕྱག་རྒྱ་ནི་འདི་ལགས་ཏེ། འགྲོ་བ་དྲུག་གི་
སེམས་ཅན་སྡུག་བསྔལ་ལས་ཡོངས་སུ་སྐྱོབ་པར་འཚལ་ན་འཁོར་ལོའི་ཕྱག་རྒྱ་སྤྱད་པར་བགྱི་སྟེ། འདི་
ལྟར་སོར་མོ་བཅུའི་རྩེ་མོ་ཕན་ཚུན་ཕྲད་པར་བགྱི་སྟེ། ལག་ངར་གྱི་ཚིགས་དང༌། ལག་མཐིལ་ནི་དབྱེ་
བར་བགྱིའོ། །སོར་མོ་རྣམས་ཀྱི་བར་ཡང་ཚོན་གང་ཙམ་མཆིས་པར་བགྱིས་ཏེ། འདི་ནི་བྱང་ཆུབ་སེམས་
དཔའ་དེ་འགྲོ་བ་དྲུག་པོ་དག་ཏུ་གནས་ནས་སྡུག་བསྔལ་གྱི་བགེགས་ལས་ཡོངས་སུ་འདས་པ་ཞེས་བགྱི
སྟེ། འདི་ལྟར་ཕྱག་རྒྱའི་འཁོར་ལོ་འདིའི་དབང་གིས་ཐམས་
ས་ཐམས་ཅད་སྡུག་བསྔལ་དང་བྲལ་བར་གྱུར་པས་སོ། །
དེ་ལ་བྱང་ཆུབ་སེམས་དཔའ་མིག་སྟོང་དང་ལྡན་པའི་མངོན་པར་རྫོགས་པར་བྱང་ཆུབ་པའི་ཕྱག་རྒྱ་ནི་
འདི་ལགས་ཏེ། སྐྱིལ་མོ་ཀྲུང་བཅས་ནས་སྔར་སུག་པ་གཡོན་པ་བརྐྱང་
པུས་མོ་གཡོན་པའི་སྟེང་དུ་གཞག་གོ །དེའི་རྗེས་ལ་སུག་པ་ལག་པ་གཡས་པ་བརྐྱང་སྟེ། སོར་མོ་ལྔ་ཆར་
ཁ་སྦུབ་ནས། པུས་མོ་གཡས་པའི་སྟེང་དུ་མནན་པར་བགྱིའོ། །འདི་ནི་འགོག་པའི་སྙོམས་པར་འཇུག་པའི་
ཕྱག་རྒྱ་དང་འདྲ་སྟེ། འདས་པ་དང༌། མ་བྱོན་པ་དང་། ད་ལྟར་བཞུགས་པའི་སངས་རྒྱས་ཐམས་ཅད་ཀྱང་
མཚུངས་པར་ཕྱག་རྒྱ་འདིས་མངོན་པར་རྫོགས་པར་བྱང་ཆུབ་པར་འགྱུར་བ་ལགས་པས། ཕྱག་རྒྱ་འདིས་
ནི་ལས་ཀྱི་སྒྲིབ་པ་ཐམས་ཅད་སེལ་བར་བགྱིད་དོ། །རྣལ་འབྱོར་པ་བསམ་གཏན་སྒོམ་པ་གང་དག་ཏིང་
ངེ་འཛིན་མངོན་སུམ་དུ་མ་གྱུར་ན་གདུགས་མཚན་བདུན་གྱི་བར་དུ་དགོན་པའི་གནས་སུ་མཆིས་ནས་
གཟུངས་འདི་བཟླས་ཏེ་ཕྱག་རྒྱ་འདི་བགྱིས་ནས། སེམས་རྩེ་གཅིག་ཏུ་སངས་རྒྱས་རྣམས་མིག་སྔར་མངོན་
སུམ་དུ་བཞུགས་པར་ཡིད་ལ་བགྱིས་ཏེ། གདུགས་མཚན་གཅིག་ལ་དུས་དྲུག་ཏུ་མཐོལ་བཤགས་བགྱིས་
ན། སངས་རྒྱས་རྣམས་ཀྱང་མངོན་སུམ་དུ་འགྱུར་ཞིང་། བསོད་ནམས་ཀྱི་ཕུང་པོ་ཆེན་པོ་ཚད་མ་མཆིས་
སོར་མོ་ལྔ་ཆར་བཀན་ནས་
- 23 -



མ་ཎི་བཀའ་འབུམ།
དཔག་ཏུ་མ་མཆིས་བརྗོད་དུ་(༡༥༧བ)མ་མཆིས་པ་རྣམས་ཀྱང་འཐོབ་པར་འགྱུར་ལགས་སོ། །དེ་ལ་བྱུང་
ཆུབ་སེམས་དཔའ་མིག་སྟོང་དང་ལྡན་པས་སུམ་ཅུ་རྩ་གསུམ་པའི་ལྷ་རྣམས་དགུག་པའི་ཕྱག་རྒྱ་ནི་འདི་
ལགས་ཏེ། སྔར་སུག་པ་ལག་པ་གཡོན་པའི་སོར་མོ་བཞི་ཁུ་ཚུར་བཅང་བར་བགྱིའོ། །དེའི་རྗེས་ལ་སུག་
པ་ལག་པ་གཡས་པས་གཡོན་པའི་མཐེ་བོ་ཁུ་ཚུར་བཅངས་པ་བཞིན་བཅངས་ནས་ལག་པ་གཡོན་པའི་
མཐེ་བོ་ལག་པ་གཡས་པའི་ཆང་བའི་གོང་དུ་རྩེ་མོ་ཕྱུང་ནས་སུག་པ་ལག་པ་གཡས་པའི་མཛུབ་མོ་ནི་
ཕན་ཚུན་དུ་རྒྱུ་བར་བགྱིའོ། །སྔགས་ནི་འདི་ལྟ་སྟེ། ཨོཾ་ཀུ་ཙི་ཀུ་ཙི་ཀུ་ཙི་ཀུ་ཙ་ཡ་རི། ཙ་རི་ཙ་རི་ཙ་རི་ལེ་
སྭཱ་ཧཱ། གཟུངས་ཀྱི་ཕྱག་རྒྱ་དང་སྔགས་འདི་ནི་བསམ་གྱིས་མི་ཁྱབ་པས་རིགས་ཀྱི་བུའམ་རིགས་ཀྱི་བུ་མ་
གང་ལ་ལ་ཞིག་མཆིས་ཉལ་ཀར་ཕྱག་རྒྱ་འདི་བགྱིས་ཏེ། སྔགས་འདི་ལན་རེ་བཟླས་ཤིང་སྙིང་གར་ཕྱག་
རྒྱ་ལན་རེ་བགྱི་བ་ལན་བརྒྱ་རྩ་བརྒྱད་ཚང་བར་གྱུར་ན། སེམས་ལ་ཅི་དང་ཅི་འདོད་པ་རྣམས་རྨི་ལམ་དུ་
རིག་ཅིང་མཐོང་བར་འགྱུར་ལགས་སོ། །གང་ལ་ལ་ཞིག་རྟག་པར་ཕྱག་རྒྱ་འདི་བགྱིས་ནས། སྔགས་འདི་
བཟླས་བརྗོད་བགྱིས་ན་སྡིག་པ་ཐམས་ཅད་བྱང་ནས་བྱང་ཆུབ་ཀྱི་སེམས་སྟོང་པར་མི་འགྱུར་བས་གང་
ཟག་དེ་མཚན་མོ་མཆིས་ཉལ་བའི་ཚེ་གཡར་ལམ་ན་རྒྱ་ཆེར་འཕེལ་ཞིང་བཀྲ་ཤིས་པར་འགྱུར། གཡར་ལམ་
ན་དེ་བཞིན་གཤེགས་པ་བྱང་ཆུབ་ཀྱི་ཤིང་དྲུང་དུ་བཞུགས་ནས་ལུང་སྟོན་པ་དང་། མངོན་པར་རྫོགས་
པར་སངས་རྒྱས་པར་འགྱུར་བའི་བར་དག་ཀྱང་མཐོང་བར་འགྱུར། ཚངས་པ་དང་། བརྒྱ་བྱིན་དང་། ལྷ་
རྣམས་ཀྱང་རྟག་ཏུ་ཉེ་བར་མཆིས་ནས། རིམ་གྲོ་བགྱིད་ཅིང་ཡོངས་སུ་སྲུང་བར་འགྱུར་ལགས་སོ། །དེ་ལ
བྱང་ཆུབ་སེམས་དཔའ་མིག་སྟོང་དང་ལྡན་པས་ལྷ་དང་། ཀླུ་དང་། འདྲེ་གདོན་སྡེ་བརྒྱད་པོ་དགུག་པའི་
ཕྱག་རྒྱ་ནི་འདི་ལགས་ཏེ། འགྲེང་ནས་སུག་པ་རྐང་པ་གཉིས་གཤིབས་ཏེ། སྔར་སུག་པ་ལག་པ་གཡོན་
པའི་མཐེ་བོང་ལག་མཐིལ་དུ་བཀུག་ནས། སོར་མོ་བཞི་ཁུ་ཚུར་བཅངས་ཏེ་སྙིང་གར་(༡༥༨ན)བཞག་གོ །
དེའི་ རྗེས་ལ་ སུག་པ་གཡས་པ་ཡང་དེ་བཞིན་དུ་བགྱིས་ཏེ། ལག་པ་གཡས་པ་རྣ་དྲུང་དུ་ གཏད་ནས་
མཛུབ་མོ་ཕན་ཚུན་དུ་རྒྱུ་བར་བགྱིའོ། །སྔགས་ནི་འདི་ལྟ་སྟེ། ན་མོ་ནི་ལ་ཀནྟུ། ན་མོ་ཨཱརྱ་ཤ་པ་ཏ་སྭཱ་ཧཱ།
ན་མོ་ཨཱརྱ་ཤ་པ་སྭཱ་ཧཱ། ཨེ་ཧི་ཨེ་ཧི་སྭཱ་ཧཱ། རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གཟུངས་དང་
264-



འ་
ཐུགས་རྗེ་ཆེན་པོ་རྒྱ་ཆེར་ཡོངས་སུ་རྫོགས་པའི་གཟུངས།
ཕྱག་རྒྱ་འདི་ལེན་ཏམ་འཛིན་ཏམ་ཀློག་གམ། འདོན་པར་བགྱིད་ན། མྱུར་དུ་ཚེ་རབས་བདུན་ཚུན་ཆད་ཀྱི་
སྔོན་གྱི་གནས་ཀྱི་དངོས་པོ་རྗེས་སུ་དྲན་པར་འགྱུར། སྦྲུལ་གདུག་པས་ཟིན་པར་མི་འགྱུར་རོ། །དུག་གིས་མི་
ཚུགས་པར་འགྱུར། མཚོན་གྱིས་གནོད་པ་བགྱིད་པར་མི་འགྱུར། རྒྱལ་པོས་གཤེ་བར་མི་འགྱུར། ནམས་
ཀྱང་སེམས་ཅན་དམྱལ་བའི་སྡུག་བསྔལ་མྱོང་བར་མི་འགྱུར་ལགས་སོ། །གང་ལ་ལ་ཞིག་གདུགས་རེ་
བཞིན་དུ་རིག་སྔགས་འདི་འདོན་པར་བགྱིད་ན། འདྲེ་སྲིན་སྡེ་བརྒྱད་པོ་རྣམས་རིག་སྔགས་འདོན་པའི་དྲུང་
དུ་ཉེ་བར་མཆིས་ནས། རིག་སྔགས་འདོན་པ་ཉན་པར་བགྱིད་དོ། །རིགས་ཀྱི་བུའམ། རིགས་ཀྱི་བུ་མོ་གང་
ལ་ལ་ཞིག་འདྲེ་གདོན་གྱིས་ཟིན་པར་གྱུར་ན། སྐུད་པ་དཀར་པོ་ལ་སྔགས་ཀྱིས་བཏབ་སྟེ། སྔགས་ལན་
རེ་བཟླ་ཞིང་མདུད་པ་རེ་རེ་མདུད་དེ། མདུད་པ་བཞི་བཅུ་རྩ་དགུ་ཚང་བར་བགྱིས་ནས་དེའི་མགུལ་དུ་
བཏགས་ན་དེའི་ནད་སེལ་བར་འགྱུར་ལགས་སོ། །གལ་ཏེ་ཡུལ་གང་དུ་ལྟས་ངན་དང་། རིམས་ནད་བྱུང་
སྟེ། ཡུལ་མི་མང་དུ་གུམ་པར་གྱུར་ན། རྒྱལ་པོའི་ཀུན་དགའ་ར་བ་དང་། རྫིང་དག་ཏུ་པདྨ་སྟོང་རྩ་བརྒྱད་
བླངས་ཏེ། པདྨ་རེ་རེ་ལ་སྔགས་ལན་རེ་བཏབ་ནས་ཞུགས་ཀྱི་ནང་དུ་བོར་ཏེ་བས་པར་བསྲེགས་ན་རིམས་
ནད་རབ་ཏུ་ཞི་བར་འགྱུར་ལགས་སོ། །དེ་ལ་བྱང་ཆུབ་སེམས་དཔའ་མིག་སྟོང་དང་ལྡན་པའི་རྣམ་པར་
གྲོལ་བའི་ཕྱག་རྒྱ་ནི་འདི་ལགས་ཏེ། སྐྱིལ་མོ་ཀྲུང་བཅས་ནས་སྔར་སུག་པ་ལག་པ་གཡོན་པའི་གུང་མོ་
མཐེ་བོའི་རྩེ་མོ་དང་སྦྱར་ཏེ་བཀན་ལ། སོར་མོ་གཞན་གསུམ་ནི་བརྐྱང་ནས་པུས་མོ་གཡོན་པའི་སྟེང་དུ་
(༡༥༨བ)གཞག་པར་བགྱིའོ། །དེའི་རྗེས་ལ་སུག་པ་ལག་པ་གཡས་པ་ཡང་དེ་བཞིན་དུ་བགྱིས་ནས། སུག་
པ་ལག་པ་པུས་མོ་གཡས་པའི་སྟེང་དུ་ཁ་སྦུབ་ཏུ་གཞག་པར་བགྱིའོ། །གང་ལ་ལ་ཞིག་རྟག་པར་ཕྱག་རྒྱ་
འདི་བགྱིས་ནས་ལུས་པོ་ཆེའི་སྔགས་ལན་ཉི་ཤུ་རྩ་གཅིག་བཟླས་བརྗོད་བགྱིས་ན། སྨོན་ལམ་རྣམས་ཡོངས་
སུ་རྫོགས་པར་འགྱུར་ཞིང་། སྡུག་བསྔལ་རྣམས་ཀྱང་རྣམ་པར་གྲོལ་བར་འགྱུར་རོ། །རིགས་ཀྱི་བུའམ།
རིགས་ཀྱི་བུ་མོ་གང་ལ་ལ་ཞིག་མི་དགེ་བ་བཅུ་དང་མཚམས་མ་མཆིས་པ་ལྔ་ལ་སོགས་པའི་དངོས་སྡིག་
རྣམ་པ་སྣ་ཚོགས་པ་བགྱིས་པས་འཛམ་བུའི་གླིང་གིས་ཅི་མཆིས་པ་དེ་དག་ཐམས་ཅད་
མས་ཅད་རྡུལ་ཕྲ་རབ་ཏུ་
བགྱིས་ལ། རྡུལ་ཕྲ་རབ་དེ་རེ་རེའང་བསྐལ་པ་རེ་རེ་མངོན་པར་བྱུང་བར་གྱུར་ན། གང་ཟག་དེ་དངོས་སྡིག་
- 265 -



མ་ཎི་བཀའ་འབུམ།
རྣམ་པ་སྣ་ཚོགས་བགྱིས་པའི་དབང་གིས་བསྐལ་པའི་གྲངས་དེ་སྙེད་ཀྱི་བར་དུ་སེམས་ཅན་དམྱལ་བར་ལྟུང་
ནས་སྡུག་བསྔལ་མྱོང་ཞིང་གཏན་དུ་འབྱུང་བའི་དུས་མ་མཆིས་པ་ཞིག་ལགས་ནའང་། རིགས་ཀྱི་བུའམ།
རིགས་ཀྱི་བུ་མོ་དེ་དག་གིས་རིང་བསྲེལ་དང་བཅས་པའི་སྐུ་གཟུགས་ཀྱི་སྤྱན་སྔར་ཟླ་བ་དཀར་པོའི་ངོ༌
ཚེས་བཅོ་ལྔ་ལ་གདུགས་མཚན་གཅིག་ཟས་བཀུམ་སྟེ་ཕྱག་རྒྱ་མདུད་ནས་རིག་སྔགས་སྟོང་རྩ་བརྒྱད་
ཚང་བར་བཟླས་ན་གོང་དུ་བསྟན་པའི་སྡུག་བསྔལ་དེ་དག་ཐམས་ཅད་བྱང་བར་འགྱུར་ཏེ། གལ་ཏེ་བྱང་
བར་མི་འགྱུར་རོ་ཞེ་ན། དེ་ལྟ་བུའི་གནས་མ་མཆིས་ལགས་སོ། །དེ་ལ་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་མིག་སྟོང་དང་ལྡན་པས་རྫུ་འཕྲུལ་གྱི་རྐང་པ་ལ་རང་དབང་ཐོབ་པའི་ཕྱག་རྒྱ་ནི་འདི་
ལགས་ཏེ། ལངས་ནས་འགྲེང་སྟེ་སྔར་སུག་པ་གཡོན་པས་སུག་པ་རྐང་པ་གཡོན་པའི་མཐེ་བོ་ལ་བཙིར་
ནས་ཁུ་ཚུར་བཅངས་པ་བཞིན་དུ་བགྱིའོ། །དེའི་རྗེས་ལ་སུག་པ་ལག་པ་གཡས་པས་གཡོན་པའི་ལག་
ངར་གྱི་སྟེང་དུ་བཙིར་ནས། ལུས་པོ་ཆེའི་སྔགས་ལན་བདུན་འདོན་པར་བགྱིས་ན། དཔག་ཚད་བརྒྱ་སྟོང་
དུ་མར་མཆི་འཚལ་ནའང་དཀའ་བ་མ་མཆིས་པར་(༡༥༩ན)འགྱུར་ལགས་སོ། །སྔགས་འདོན་པའི་ཚེ་སྒྲ་
འབྱུང་བར་མི་བགྱིའོ། །དེ་ལ་བྱང་ཆུབ་སེམས་དཔའ་མིག་སྟོང་དང་ལྡན་པས་རྫུ་འཕྲུལ་ལ་རང་དབང་ཐོབ་
པའི་ཕྱག་རྒྱ་ནི་འདི་ལགས་ཏེ། སྔར་སུག་པ་ལག་པ་གཡོན་པའི་མཐེ་བོས་མཐེའུ་ཆུང་གི་སེན་མོའི་སྟེང་
དུ་རེག་པར་བགྱིའོ། །དེའི་རྗེས་ལ་སུག་པ་ལག་པ་གཡས་པའང་དེ་བཞིན་དུ་བགྱིས་ནས། སོར་མོ་གཞན་
གསུམ་ནི་སོ་སོར་ཡིན་པར་བསྒྲེང་སྟེ། ལག་ངར་གྱི་ཚིགས་སྦྱར་ནས་སྤྱི་བོའི་སྟེང་དུ་བཞག་སྟེ། ལུས་པོ་
ཆེའི་སྔགས་ལན་བརྒྱ་རྩ་བརྒྱད་འདོན་པར་བགྱིད་ན། དྲང་སྲོང་འཕུར་ཏེ་མཆི་བ་དག་དང་འདྲ་བར་རང་
དབང་དུ་མཆི་བར་འགྱུར་ལགས་སོ། །དེ་ལ་བྱང་ཆུབ་སེམས་དཔའ་རྣམས་སེམས་རྩེ་གཅིག་ཏུ་སྤྱན་
འདྲེན་པའི་ཕྱག་རྒྱ་ནི་འདི་ལགས་ཏེ། སུག་པ་གཉིས་ནམ་མཁའ་ལ་ཐལ་མོ་སྦྱར་ཏེ། ལག་ངར་གྱི་ཚིགས་
སྦྱར་ནས། མཛུབ་མོ་གཉིས་ནི་ཕན་ཚུན་རྒྱུ་བར་བགྱིའོ། །སྔགས་ནི་འདི་ལྟ་སྟེ། ཨོཾ་ཨ་རོ་ལི་ཀ་ཏེ་ལེ། ལོ་
ཀེ་བི་དོ་ཡ། སརྦ་ཡ་དྲུ། བྲ་མཛྙཱ་ན་ཀ་རཱ་ཡ་པུ་རུ་སྭཱཧཱ། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།
ཉན་ཐོས་ཆེན་པོ་དེ་དག་དང་། བྱང་ཆུབ་སེམས་དཔའ་དེ་དག་དང་། ཚངས་པ་ཆེན་པོ་དང་། ལྷ་དང་། ཀླུ་
- 266 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དང༌། གནོད་སྦྱིན་དང་། དྲི་ཟར་བཅས་པའི་འཇིག་རྟེན་ཐམས་ཅད་བཅོམ་ལྡན་འདས་ཀྱིས་གསུངས་པ་
ལ་མངོན་པར་བསྟོད་དོ། །བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཕྱག་སྟོང་སྤྱན་སྟོང་དང་
ལྡན་པ་ཐོགས་པ་མི་མངའ་བའི་ཐུགས་རྗེ་ཆེན་པོའི་སེམས་རྒྱ་ཆེར་ཡོངས་སུ་རྫོགས་པ་ཞེས་བྱ་བའི་
གཟུངས་ཆོ་ག་དང་བཅས་པ་རྫོགས་སོ། །ཞུ་ཆེན་གྱི་ལོ་ཙཱ་བ་བནྡེ་ཆོས་གྲུབ་ཀྱིས་རྒྱའི་དཔེ་ལས་བསྒྱུར་
ཏེ་གཏན་ལ་ཕབ་པ།། །།
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་
རྣམ་ཐར་གྱི་སྐོར་བཞུགས།
སྤྲེའུ་དང་བྲག་སྲིན་མོ་ལ་བརྟེན་ནས་བོད་ཀྱི་མི་
རྣམས་སྤེལ་བའི་མཛད་པ།
ཨོཾ་མ་ཎི་པདྨེ་ཧཱུྃ། སྤྱན་རས་གཟིགས་དབང་བཅུ་གཅིག་ཞལ། །ཕྱག་སྟོང་ཉོན་མོངས་སྐྱོབ་པའི་ཕྱག །
སྤྱན་སྟོང་ཤེས་རབ་འོད་གསལ་བ། །འགྲོ་དོན་མཛད་ལ་ཕྱག་འཚལ་ལོ། །ལྷ་ཇོ་བོ་ཐུགས་རྗེ་ཆེན་པོའི་
བཞུགས་གནས་ལྷ་ས་འཕྲུལ་སྣང་གི་གཏེར་ཆོས་འདི་ལ་གཉིས། མཛད་པ་ལོ་རྒྱུས་ཀྱི་སྐོར་དང་། གསུང་
སྒྲོས་མན་ངག་གི་སྐོར་རོ། །མཛད་པ་ལོ་རྒྱུས་ཀྱི་སྐོར་ལ་གཉིས། སངས་རྒྱས་ཤཱཀྱ་ཐུབ་པའི་བསྟན་པ་ལ་
མཛད་པའི་ལོ་རྒྱུས་དང་། སངས་རྒྱས་གཞན་གྱི་བསྟན་པ་ལ་མཛད་པའི་ལོ་རྒྱུས་སོ། །སངས་རྒྱས་ཤཱཀྱ་
ཐུབ་པའི་བསྟན་པ་ལ་མཛད་པའི་ལོ་རྒྱུས་ནི། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་
པ་སྤྱན་རས་གཟིགས་དབང་ཕྱུག་ལ། ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པས་ བཀའ་
སྩལ་པ། བོད་ཁ་བ་ཅན་ཞེས་བྱ་བའི་རྒྱལ་ཁམས། བཅོམ་ལྡན་འདས་ཤཱཀྱ་ཐུབ་པའི་སྐུའི་ཞབས་ཀྱིས་
མ་བཅགས། གསུང་གི་འོད་ཟེར་གྱིས་མ་ཁྱབ། ཐུགས་ཀྱིས་བྱིན་གྱིས་མ་བརླབས་པ་དེ། བྱང་ཆུབ་
- 267 -



མ་ཎི་བཀའ་འབུམ།
སེམས་དཔའ་ཁྱོད་ཀྱིས་འདུལ་བར་འགྱུར་བས། ཐོག་མར་འགྲོ་བ་མི་སྤེལ་ཏེ། དེ་ནས་ཟང་ཟིང་དང་ཆོས་
ཀྱི་སྦྱིན་པས་བསྡུས་ལ་དེ་དག་གི་རྒྱུད་སྨིན་པར་གྱིས་ཤིག །དེ་ནས་འཕགས་པ་སྤྱན་རས་གཟིགས་དབང་
ཕྱུག་གིས། སངས་རྒྱས་སྣང་བ་མཐའ་ཡས་ལ་མཉན་ཏེ། རི་བོ་པོ་ཏ་ལའི་རྩེ་མོ། རིན་པོ་ཆེ་སྣ་ཚོགས་ཀྱི་
ཁང་པར་བྱོན་ཏེ། བོད་ཁ་བ་ཅན་གྱི་གདུལ་བྱ་ལ་གཟིགས་པས། དེར་སྐྱེས་པའི་སེམས་ཅན་རྣམས་ ལྕགས་
ཀྱི་ཟ་མ་ཏོག་ཁ་བཅད་པ་འདྲ་བར་ངན་སོང་ནས་ཐར་ས་མེད་པར་གཟིགས་ནས། ཕྱག་མཐིལ་གཡོན་
པ་ལས་འོད་ཟེར་གཅིག་འཕྲོས་པས། སྤྲེའུ་བྱང་ཆུབ་སེམས་དཔའ་ཅིག་ཏུ་གྱུར་ཏེ་བོད་ཁ་བ་ཅན་གྱི་
ནགས་ཁྲོད་དུ་འདུག་ནས་བསམ་གཏན་སྒོམ་(༡༦༠ན)པར་བྱེད་དོ། །འཕགས་མ་སྒྲོལ་མས་ཀྱང་ཁ་བ་
ཅན་དུ་མི་སྤེལ་བའི་ཆེད་དུ་བྲག་སྲིན་མོ་ཞིག་ཏུ་སྤྲུལ་ལོ། །དེའི་ཚེ་སྟོད་གཡའ་དང་གངས་ཀྱི་བར་ན་
གཅན་གཟན་དང་རི་དྭགས། བར་ནགས་དང་བྲོག་གི་གསེབ་ན་སྤྲེའུ་དང་བྲག་སྲིན། སྨད་ཐང་དང་ཆུ་ལ་
གླང་པོ་ཆེ་དང་བྱ་སྣ་ཚོགས་ཀྱིས་དབང་བྱས་ཏེ། སེམས་ཅན་མི་བྱ་བའི་མིང་ཡང་མེད་པ་ལ། དུས་ཅིག་
གི་ཚེ་བྲག་སྲིན་མོ་ཅིག་འདོད་ཆགས་ཀྱིས་གདུངས་པས་སྤྲེ་མོའི་ཆ་བྱད་དུ་བྱས་ཏེ། ཞག་བདུན་གྱི་བར་
དུ་སྤྲེའུའི་དྲུང་དུ་འོངས་ནས། འདོད་པ་སྤྱོད་ཅིག་པའི་བརྡ་བྱས་ཀྱང༌། སྤྲེའུ་དེ་འདོད་པས་སེམས་གཡོས་
པར་མ་གྱུར་ཏོ། །དེ་ནས་བྲག་སྲིན་མོ་དེས་ཡང་སྤྲེའུའི་གན་དུ་འོངས་ནས་སྨྲས་པ། བདག་ཁྱོད་དང་ཁྱིམ་
ཐབས་བྱའོ། །སྤྲེའུས་སྨྲས་པ། བདག་ཁྱོད་དང་ཁྱིམ་ཐབས་བྱར་མི་རུང་ངོ་། །བྲག་སྲིན་མོས་སྨྲས་པ།
སྤྲེའུའི་རྒྱལ་པོ་བདག་ལ་དགོངས་ཤིང་གསོན། །བདག་ནི་ལས་ཀྱི་དབང་གིས་སྲིན་མོར་སྐྱེས། །འདོད་པའི་
དབང་གིས་ཁྱོད་ལ་ཞེན་ཅིང་ཆགས། །ཆགས་པའི་དབང་གིས་ཁྱོད་ལ་འཁོར་ཞིང་གསོལ། ཁྱོད་ཀྱིས་
བདག་ལ་ཁྱིམ་ཐབས་མ་བྱས་ན། །བདག་ནི་སྲིན་པོ་དག་དང་འགྲོགས་པར་བྱེད། །སྲིན་པོའི་ཕྲུ་གུ་དཔག་
མེད་སྐྱེས་གྱུར་ནས། །ནང་མ་རེ་ལ་སྲོག་ཆགས་སྟོང་སྟོང་ཟ། །ཉི་མ་རེ་ལ་སྲོག་ཆགས་ཁྲི་ཁྲི་གསོད། ཁ་
བ་ཅན་གྱི་ཡུལ་ཕྱོགས་འདི་དག་ཉིད། །སྲིན་པོའི་རང་བཞིན་དག་ཏུ་གྱུར་ནས་ཀྱང་། །སྲོག་ཆགས་གཞན་
དག་སྲིན་པོས་ཟ་བར་འགྱུར། །བདག་ནི་ལས་ཀྱི་དབང་གིས་ཤི་ནས་ཀྱང་། །སེམས་ཅན་དམྱལ་བ་ཆེན་
པོའི་ གནས་སུ་ལྷུང་། །དེ་ཕྱིར་བདག་ལ་དགོངས་ཏེ་ཐུགས་རྗེས་ཟུངས། །དེ་ནས་སྤྲེའུ་དེས་ཆགས་པ་
- 268 -



ལས་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
མེད་པའི་སྙིང་རྗེས་ཀུན་ནས་བསླངས་ཏེ། འཕགས་པ་ལ་གསོལ་བ་བཏབ་པ། ཀྱེ་མ་འགྲོ་བའི་མགོན་པོ་
ཐུགས་རྗེ་ཅན། །བདུད་ཀྱི་རིགས་ཀྱི་སྲིན་མོ་ཆགས་ཅན་ཞིག །བདག་ལ་ཐོ་འཚམ་བར་ཆད་བྱེད་དུ་བྱུང་། །
དེ་(༡༦༠བ)ལ་བདག་གིས་ཇི་ལྟར་བགྱི་བ་སྩོལ། །འཕགས་པས་བཀའ་སྩལ་པ། བྲག་སྲིན་མོ་དང་ཁྱིམ་
ཐབས་ཀྱིས་ཤིག །ཁྱོད་ཀྱི་བུ་ཚ་རིགས་རྒྱུད་འཕེལ་ཏེ། མཐར་མིར་གྱུར་ནས་ཆོས་ཀྱི་རྟེན་དུ་འགྱུར་རོ། །
དེ་ནས་སྤྲེའུ་དེས་འཕགས་པའི་བཀའ་ལས་མཉན་ཏེ། སྲིན་མོ་དང་ཁྱིམ་ཐབ་བྱས་པས་རིགས་དྲུག་ལས་
ཚེ་འཕོས་པའི་བུ་དྲུག་བཙས་ཏེ། གཅིག་ལྷ་ལས་ཚེ་འཕོས་པས་དལ་བ་གཡུང་བ་དང་རྒྱུད་འཇམ་པ།
གཅིག་ལྷ་མ་ཡིན་ལས་ཚེ་འཕོས་པས་ཁོང་ཁྲོ་ཆེ་བ་རྩུབ་པ། གཅིག་མི་ལས་ཚེ་འཕོས་པས་འདོད་པ་དང་
སྲེད་པ་ཆེ་བ། གཅིག་དུད་འགྲོ་ལས་ཚེ་འཕོས་པས་གོ་བ་དང་ཤེས་རིག་ཆུང་བ། གཅིག་ཡི་དྭགས་
ཚེ་འཕོས་པས་ལྟོ་ལ་ངན་ལ་སེར་སྣ་ཆེ་བ། གཅིག་དམྱལ་བ་ལས་ཚེ་འཕོས་པས་གཏུམ་པ། སྡུག་སྲན་ཆེ་
བ་ཅིག་བྱུང་། བུ་དེ་རྣམས་ཀྱང་ཕ་སྤྲེའུ་ཡིན་པས་ལུས་སྤུས་གང་བ། གདོང་དམར་བ། མ་བྲག་སྲིན་མོ་
ཡིན་པས་མཇུག་མ་མེད་པ་ཤ་ཁྲག་ལ་དགའ་བ། སྒྲ་ཡོད་པ་སྨྲ་ཤེས་པའོ། །ཕ་སྤྲེའུ་དེས་བུ་རྣམས་ལྷོ་
ཕྱོགས་ཀྱི་ནགས་རྨ་བྱ་ཚོགས་ཅན་ཞེས་བྱ་བར་སྤྲེའུ་ཡོད་པའི་ཟླ་ལ་བསྐྱལ་ཏེ། རིང་ཞིག་ལོན་ནས་
བལྟར་ཕྱིན་ཙ་ན། སྤྲེའུ་ཡང་མ་ཡིན། མི་ཡང་མ་ཡིན་པ་མང་དུ་འཕེལ་ནས་འདུག་གོ །དེ་རྣམས་ཀྱང་ཁ་
ཅིག་ནི་ཕའི་རིགས་སུ་གྱུར་ཏེ། དད་པ་དང་། བརྩོན་འགྲུས་དང་། ཤེས་རབ་དང་སྙིང་རྗེ་ལ་སོགས་པ་ཆེ་
བ། དགེ་བའི་རྩ་བ་ཆུང་དུས་མི་ངོམས་པ། བྱང་ཆུབ་སེམས་དཔའི་རིགས་ཅན་དུ་གྱུར་ཏོ། ཁ་ཅིག་ནི་མའི་
རིགས་སུ་གྱུར་ཏེ། སྲོག་གཅོད་དང་ཤ་ཁྲག་ལ་དགའ་བ། ལུས་སྟོབས་དང་སྙིང་སྟོབས་ཆེ་བ། རྐང་ལག་
གིས་འདུག་མི་ཚུགས་པ་གནོད་སྦྱིན་ཤ་ཟའི་རིགས་སུ་གྱུར་ཏོ། །དེའི་ཚེ་འཕགས་པ་སྤྱན་རས་གཟིགས་
དབང་ཕྱུག་གིས་སྤྲེའུ་ལ་ནོར་བུ་དང་འབྲུ་སྣ་ལྔ་གནང་སྟེ། ཁྱོད་ཀྱི་རིགས་རྒྱུད་དེ་རྣམས་ཀྱི་ཟས་སྐལ་
གྱིས་ཤིག །ཁྱོད་ཀྱི་རིགས་རྒྱུད་རྣམས་མིར་གྱུར་ (༡༦༡ན)པའི་ཚེ། མཐར་རིན་པོ་ཆེ་གསེར་དངུལ་ལ་
སོགས་པས་ ཀྱང་འཚོ་ཞིང་། རིན་པོ་ཆེའི་འབྱུང་ཁུངས་ཀྱང་དུས་དུས་སུ་ཁ་འབྱེ་བར་འགྱུར་རོ་ཞེས་
བཀའ་སྩལ་ཏེ། ས་གཞི་རིན་པོ་ཆེའི་འབྱུང་ཁུངས་སུ་བྱིན་གྱིས་བརླབས་སོ། །དེ་ནས་སྤྲེའུ་བྱང་ཆུབ་སེར།ས་
- 269 -



མ་ཎི་བཀའ་འབུམ།
དཔའ་དེས་བོད་ཁ་བ་ཅན་གྱི་ཡུལ་དབུས་སུ་འབྲུ་དེ་དག་བཏབ་ནས་སྨིན་པ་དང་། སྤྲེ་ཕྲུག་རྣམས་
བཀུག་ནས་འདི་ལ་ཟོ་དང་སྨྲས་པས། ཡུལ་དེ་ལ་ཟོ་ཐང་དུ་གྲགས་སོ། །དེ་དག་ནི་ཟང་ཟིང་གིས་བསྡུ
པའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་ཕྱག་གཡས་པའི་མཐིལ་ནས་འོད་ཟེར་
སྤྲོས་པ་ལས། འོད་ཟེར་དེ་ཁྱེའུ་མཚན་དང་དཔེ་བྱད་དུ་ལྡན་པ་ཅིག་ཏུ་གྱུར་ནས། སྤྲེ་ཕྲུག་རྣམས་ཀྱི་ཁྲོད་
དུ་ ཕྱིན་པ་དང་དེ་དག་གིས་སྨྲས་པ། ཁྱོད་ ཀྱི་གཟུགས་མཛེས་པ་འདི་ཅི་ལས་བྱུང་། ཁྱེའུས་སྨྲས་པ།
བདག་གིས་ལུས་ངག་ཡིད་གསུམ་གྱི་ཉེས་སྤྱོད་མི་དགེ་བ་བཅུ་སྤངས་ཤིང་དགེ་བ་བཅུ་སྤྱད་པ་ལས་བྱུང་
ངོ༌། །དེ་དག་གིས་སྨྲས་པ། ཁྱོད་ཀྱི་དེ་བདག་ཅག་རྣམས་ལ་ཡང་སློབས་ཤིག །ཁྱེའུ་དེས་དེ་དག་ལ་ལུས་
ངག་ ཡིད་ གསུམ་ གྱི་ཉེས་སྤྱོད་མི་དགེ་བ་བཅུ་སྤྱད་ན། ངན་འགྲོ་ལོག་པར་ལྟུང་ཞིང་དེ་ལས་བཟློག་སྟེ།
ལུས་ངག་ཡིད་གསུམ་གྱི་ལེགས་སྤྱོད་དགེ་བ་བཅུ་སྤྱད་པས་བདེ་འགྲོ་མཐོ་རིས་ཀྱི་མི་རྣམས་དང་སྐལ་
བ་མཉམ་པར་འགྱུར་རོ་ཞེས་ཆོས་བསྟན་ཏེ་དེ་དག་གིས་ཀྱང་། དེ་བཞིན་དུ་བྱས་པས་རིམ་གྱིས་མི་ལུས་
བཟང་པོར་གྱུར་ཏེ། དེ་དག་ནི་ཆོས་ཀྱིས་བསྡུས་པའོ། །སྤྲེའུ་དང་བྲག་སྲིན་མོ་ལ་བརྟེན་ནས་བོད་ཀྱི་མི་
རྣམས་སྤེལ་བའི་མཛད་པའོ།། །།
བོད་དུ་དམ་པའི་ཆོས་ཀྱི་དབུ་བརྙེས་པའི་མཛད་པ།
དེའི་ཚེ་བོད་ན་རྗེ་འབངས་ཀྱི་རྣམ་དབྱེ་མེད་པ་ལས། ཤཱཀྱའི་རིགས་ལ་ཤཱཀྱ་ཆེན་པོ་དང་། ཤཱཀྱ་ལི་
ཙ་བྱི་དང་། ཤཱཀྱ་རི་བྲགས་པ་དང་གསུམ་ལས། ཐ་མ་ལ་རྒྱལ་པོ་སྐྱབས་སོང་ཞེས་བྱ་བའི་བུ་ཆུང་བ་
ཅིག་དཔུང་གི་ཚོགས་དང་བཅས་པ་གངས་ཅན་གྱི་ཕྱོགས་སུ་བྲོས་པ་ལས། བོད་ཡུལ་དུ་སླེབས་ནས་
ཡར་(༡༦༡བ)ལུང་ལྷ་རི་རོལ་པའི་རྩེ་ནས། ལྷ་སྐས་ལས་ཙན་དན་སྒོ་བཞིར་བབས་པ་དང་། གནམ་ནས་
འོངས་པའི་བཙན་པ་ཅིག་འདུག་པས་རང་ཅག་རྣམས་ཀྱི་རྗེར་ཞུའོ་ཟེར་ནས་གཉའ་བར་ཁྲི་ལ་བཏེག་སྟེ་
རྒྱལ་པོར་བཀུར་པས་རྗེ་གཉའ་ཁྲི་བཙན་པོ་ཞེས་གྲགས་སོ། །བོད་ཀྱི་རྒྱལ་པོ་ལ་སྔ་བ་དེ་ཡིན་ནོ། །དེའི་
- 27() -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
བརྒྱུད་པ་རིམ་པ་བཞིན་དུ། མུ་ཁྲི་བཙན་པོ། དིང་ཁྲི་བཙན་པོ། སོ་ཁྲི་བཙན་པོ། མེ་ཁྲི་བཙན་པོ། གདགས་
ཁྲི་བཙན་པོ། སྲིབས་ཁྲི་བཙན་པོ་སྟེ་གནམ་ལ་ཁྲི་བདུན་ནོ། །དེའི་སྲས་གྲི་གུམ་བཙན་པོ། དེའི་སྲས་པུ་
དེ་གུང་རྒྱལ་ཏེ། སྟོད་ཀྱི་སྟེངས་གཉིས་སོ། །དེ་ནས་ཨི་ཤོ་ལེགས། དེ་ཤོ་ལེགས། ཐི་ཤོ་ལེགས། གུ་རུ་
ལེགས། འབྲོམ་ཤོར་ལེགས། ཤེར་ལེགས་ཏེ་ལེགས་དྲུག་གོ །དེ་ནས་ཟིན་མ་ཟིན་ལྡེ། ལྡེ་འཕྲུལ་ནམ་
གཞུང་བཙན། སེ་སྣོལ་ནམ་ལྡེ། སེ་སྣོལ་པོ་ལྡེ། ལྡེ་སྣོལ་ནམ། ལྡེ་སྣོལ་པོ། ལྡེ་རྒྱལ་པོ། ལྡེ་སྲིན་བཙན་ཏེ།
ས་ལ་ལྡེ་བརྒྱད་དོ། །དེ་ནས་རྒྱལ་པོ་ཏོ་རེ་ལོང་བཙན། ཁྲི་བཙན་ནམ། ཁྲི་དགྲ་དཔུང་བཙན། ཁྲི་ཐོག་རྗེ་
ཐོག་བཙན། ལྷ་ཐོ་ཐོ་རིའི་གཉན་བཙན་ཏེ་བཙན་ལྔའོ། །རྒྱལ་པོ་ལྷ་ཐོ་ཐོ་རི་གཉན་བཙན་སྐུ་མཁར་ཡུམ་བུ་
བླ་སྒང་གི་རྩེ་ན་བཞུགས་པའི་དུས་སུ། ཐུགས་རྗེ་ཆེན་པོའི་ཐུགས་ཀ་ནས་འོད་ཟེར་གྱི་སྣ་ལ་རིན་པོ་ཆེའི་
གའུ་ཁ་སྦྱར་གྱི་ནང་དུ། ཤེལ་གྱི་མཆོད་རྟེན་ཁྲུ་གང་པ་ཅིག་དང་། བཀའ་རྟགས་ཀྱི་ཕྱག་རྒྱ་སླ་ང་ཙམ་
ཅིག་དང་། གསེར་གྱི་གླེགས་བམ་ལ་བེ་ཌཱུརྱ་ཞུན་མས་བོད་ཡིག་ཏུ་བྲིས་པའི་མདོ་ཟ་མ་ཏོག་བཀོད་པ་
དང་། སྤང་སྐོང་ཕྱག་བརྒྱ་པ་དང་། རྟེན་འབྲེལ་བཅུ་གཉིས་ཀྱི་མདོ་དང༌། དགེ་བ་བཅུའི་མདོ་དང་བཅས་
པ་བཅུག་ནས་ཉི་མའི་ཟེར་དང་འགྲོགས་ཏེ་ཕོ་བྲང་གི་སྟེང་དུ་བབས་པ་དང་། ད་སྟེ་གདུང་རབས་ལྔ་
ནས་འདིའི་དོན་ཤེས་པར་འགྱུར་རོ་ཞེས་ནམ་མཁའ་ནས་སྒྲ་བྱུང་ངོ༌། །དེ་རྒྱལ་པོས་ཁ་ཕྱེ་བས་ཆོས་དང་
བོན་གང་ཡིན་མ་མཁྱེན་ཡང་། ངོ་མཚར་(༡༦༢ན)བར་གཟིགས་ནས་རིན་པོ་ཆེའི་ཁྲི་ལ་བཞག་སྟེ། འཁོར་
དང་བཅས་པས་ཕྱག་བཙལ། མཚན་མོ་མར་
པར་མེ་ཕུལ། ཉིན་རེ་བཞིན་གསེར་སྐྱེམས་དང་གཡུ་སྔོན་གྱིས་
མཆོད། མཚན་གཉེན་པོ་གསང་བ་ཞེས་བྱ་བར་བཏགས་སོ། །དེ་ལ་མཆོད་པའི་བྱིན་རླབས་ཀྱིས་རྒྱལ་
པོ་བགྲེས་པ་སྐུ་གཞོན་ནུར་གྱུར་ཏེ། དགུང་ལོ་བརྒྱ་ཉི་ཤུ་ཐུབ་བོ། །ཞལ་ཆེམས་ལ་ཁ་བ་ཅན་གྱི་རྒྱལ་
ཁམས་འདིར་ལུས་སེམས་ལ་བདེ་སྡུག་ཅི་བྱུང་ཡང་། ངའི་གཉན་པོ་གསང་བ་ལ་མཆོད་པ་ཕུལ་ལ་
གསོལ་བ་ཐོབ་ཅིག་འདོད་པའི་དོན་གྲུབ་པར་འགྱུར་རོ་ཞེས་གསུངས་ཏེ། རྒྱལ་པོ་འདིའི་རིང་ལ་དམ་
པའི་ཆོས་ཀྱི་དབུ་བརྙེས་ཏེ། འཕགས་པ་ཀུན་ཏུ་བཟང་པོའི་སྤྲུལ་པར་གྲགས་སོ། །བོད་དུ་དམ་པའི་ཆོས་
ཀྱི་དབུ་བརྙེས་པའི་མཛད་པའོ།། །།
- 271 -



མ་ཎི་བཀའ་འབུམ།
ལྷུམས་སུ་ཞུགས་པའི་མཛད་པ།
དེའི་སྲས་ཁྲི་གཉན་གཟུངས་བཙན། དེའི་སྲས་པོ་འབྲོ་གཉན་ལྡེ་རུ། དེའི་སྲས་སྟག་རི་གཉན་
གཟིགས། དེའི་སྲས་གནམ་རི་སྲོང་བཙན་ནོ། །དེའི་ཚེ་བྱུང་ཆུབ་སེམས་དཔའ་སྤྱན་རས་གཟིགས་ཀྱིས།
ཁོ་བ་ཅན་གྱི་རྗེ་འབངས་རྣམས་ཀྱིས་གཉེན་པོ་གསང་བ་ལ་མཆོད་པ་ཕུལ་བས། ཆོས་ཀྱི་བག་ཆགས་
སད་པས་གདུལ་བྱར་གཟིགས་སོ། །དེ་ཡང་དབང་ཆེ་བ་ཅིག་གིས་འདུལ་བར་དགོངས་ནས་སྤྱན་གཡས་
པ་ལས་འོད་འཕྲོས་ནས། རྒྱལ་པོ་གནམ་རི་སྲོང་བཙན་དང་། བཙུན་མོ་འབྲི་བཟའ་ཐོད་དཀར་གཉིས་
ཕོ་བྲང་བྱམས་པ་མི་འགྱུར་གླིང་ན་རིན་པོ་ཆེའི་ཁྲི་ལ་གཟིམས་པའི་ཚེ། འོད་ཟེར་གྱི་སྣ་ལ་ཁྱེའུ་གཡུའི་
ཟུར་ཕུད་ཅན་ཚོན་གང་པ་ཅིག་སྤྲུལ་ནས་བཙུན་མོའི་ལྷུམས་སུ་ཞུགས་སོ། །དེའི་ཚེ་བཙུན་མོ་ལ་ཉི་མ་ལྟ་
བུའི་འོད་ཟེར་གྱིས་བོད་ཀྱི་རྒྱལ་ཁམས་ཁྱབ་པའི་སྣ་ལ། ཁྱེའུ་ཚོན་གང་པ་ཅིག་ལྟེ་བར་ཐིམ་པ་རྨིས་ནས་
རྒྱལ་པོ་ལ་སྨྲས་པས་རབ་ཏུ་དགེས་སོ། །དེའི་དུས་སུ་སངས་རྒྱས་དང་བྱང་ཆུབ་སེམས་དཔའ་རྣམས་
ཀྱིས་འཕགས་པ་སྤྱན་རས་གཟིགས་དབང་ཕྱུག་བོད་ཁ་བ་ (༡༦༢བ)ཅན་དུ་སེམས་ཅན་གྱི་དོན་ལ་
གཤེགས་པར་གཟིགས། བོད་འབངས་རྣམས་ཀྱིས་བཙུན་མོའི་ལྷུམས་སུ་སྲས་ཅིག་ཞུགས་པར་མཐོང་ངོ་། །
ལྷུམས་སུ་ཞུགས་པའི་མཛད་པའོ།། །།
སྐུ་བལྟམས་པའི་མཛད་པ།
དེའང་ཟླ་བ་དགུ་དང་ངོ་བཅུར་ལྷུམས་སུ་ཞུགས་པ་ལ། ཡུམ་ལུས་བདེ་བ་དང་ལྡན་ཞིང་ཉམས་
དགའ་བ་ལུས་ཡང་བ་ཤེས་པ་གསལ་བ་འབོལ་བ། རིག་པ་དྭངས་པ་བྱུང་ངོ༌། །རྨི་ལམ་ན་ཡང་ལུས་
ལས་འོད་ཟེར་འཕྲོས་ནས་ཕྱོགས་ཐམས་ཅད་དུ་ཁྱབ་པ་དང༌། ལྷ་དང་ལྷ་མོ་མང་པོས་ཚུར་ལ་མཆོད་པ་
- 272 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཕུལ་བ་དང་། བསྐོར་བ་བྱེད་པ་དང༌། ཉི་ཟླའི་གདུགས་ཕུབ་པ་དང་མེ་ཏོག་གི་གདན་ལ་སྡོད་པ་བྱུང་།
སེམས་གསལ་ལ་མི་རྟོག་པའི་ཏིང་ངེ་འཛིན་ལ་གནས་པ་བྱུང་ངོ༌། །དེ་ནས་ཕོ་བྲང་དེ་ཉིད་དུ་སྐུ་བལྟམས་
པ་དང་མཚན་དང་དཔེ་བྱད་དུ་ལྡན་པ། སངས་རྒྱས་ཨ་མི་དེ་བས་དབུ་བརྒྱན་པ་ཅིག་འཁྲུངས་སོ། །
བཙས་མ་ཐག་ཏུ་ཡབ་ཡུམ་ལ་ཕྱག་བྱས་ཏེ། རྗེ་ཡབ་ཡུམ་ལགས། ཀུན་གྱི་རྗེ། ཡོངས་ཀྱི་དཔལ། ངེད་
ཀྱི་མགོན། ཕོ་བྲང་གི་ཁྲི་སྟེངས་ན། ཐུགས་བདེ་ལགས་སམ་ཞེས་སྙན་གསོལ་བར་བྱེད་དོ། །དེའི་ཚེ་ལྷའི་
བུ་རྣམས་ཀྱིས་སིལ་སྙན་གྱི་སྒྲ་བསྒྲགས། མེ་ཏོག་གི་ཆར་ཕབ། བདུད་རྩིའི་ཆུས་ཁྲུས་གསོལ་ལོ། །ཡབ་
རྒྱལ་པོས་དབུའི་ཨ་མི་དེ་བ་དར་ལེ་བརྒན་ཐོད་དུ་དཀྲིས་ནས་སྦས་སོ། །དེའི་ཚེ་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱིས་འཕགས་པ་སྤྱན་རས
རས་གཟིགས་དབང་ཕྱུག་དངོས་ཀྱིས་བོད་ཡུལ་འདུལ་
བར་གཟིགས་སོ། །བོད་ཀྱི་བློན་འབངས་
ངས་རྣམས་ཀྱིས་སྲས་རྒྱལ་བུ་ཅིག་བ་
བཙས་པར་མཐོང་ངོ༌། །དེ་ནས་
ཡབ་རྒྱལ་པོས་དེའི་མིང་སྲོང་བཙན་དུ་བཏགས་སོ། །རྒྱལ་བུ་དེ་ནར་མ་སོན་པ་ནས། འཇིག་རྟེན་ལས་
འདས་པའི་བྱ་བ་ཉིད་བྱེད་ཅིང་བློ་ཆེ་བས། བློན་པོ་རྣམས་ཀྱིས་འོ་སྐོལ་གྱི་རྒྱལ་བུ་འདི་ནི་ཤིན་ཏུ་ཐུགས་
སྒམ་མོ་ཞེས་སྨྲས་པས། སྲོང་བཙན་སྒམ་པོར་གྲགས་སོ། །(༡༦ ༣ན)སྐུ་བལྟམས་པའི་མཛད་པའོ།། །།
བོད་ཡིག་རྩོམ་པ་དང་ཆོས་བསྒྱུར་བའི་མཛད་པ།
དེ་ནས་རྒྱལ་པོའི་ཐུགས་དགོངས་ལ་བོད་ཁམས་དམ་པའི་ཆོས་ལ་འཛུད་པ་ལ་བོད་ལ་ཡི་གེ་མི་
འདུག་པར་དགོངས་ནས། འབངས་རྣམས་ཀྱི་ནང་ནས་བློ་རྣོ་བ་བཏུས་པས། ཤེས་རབ་ཆེ་བ་རྣམས་ཀྱི་
ནང་ནས་མཆོག་ཏུ་གྱུར་པ། ཐོན་མི་ཨ་ནུའི་བུ་སཾ་བྷོ་ཊ་འཁོར་བཅུ་དྲུག་དང་བཅས་པ་ལ་གསེར་ཕྱེ་
བསྐུར་ནས་རྒྱ་གར་དུ་ཆོས་དང་ཡི་གེ་སློབ་ཏུ་བཏང་ངོ༌། །ཐོན་མིས་རྒྱ་གར་དུ་ཕྱིན་ནས་མཁས་པ་བརྒྱའི་
ནང་ནས་མཆོག་ཏུ་གྱུར་པའི་པཎྜི་ཏ་ལྷའི་རིག་པ་སེང་གེ་ལ། ཆོས་དང་ཡི་གེ་བསླབས་ནས་སྡེབ་སྦྱོར་
དང་སྙན་དངགས་དང་། མིང་གི་མཛོད་ལ་སོགས་པ་ཕྱི་དང་ནང་གི་རིག་པའི་གནས་ཐམས་ཅད་ལ་
-273 -



མ་ཎི་བཀའ་འབུམ།
སྦྱངས་པས་མཐར་ཕྱིན་པ་དང་། བོད་ཡུལ་དུ་བྱོན་ནས་ལཱཉྩའི་ཡི་གེ་ལ་དཔེ་བྱས་ནས་དབུ་ཅན་དང་། བ་
ཊུ་ལའི་ཡི་གེ་ལ་དཔེ་བླངས་ཏེ་དབུ་མེད་དུ་བྱས། རྒྱ་གར་ གྱི་ཀ་སྡེ་ལྔ་བཅུ་བོད་དུ་སུམ་ཅུར་བསྡུས།
གསལ་བྱེད་འཐུག་པོའི་སྡེ་ཚན་དང་ལོག་པའི་སྡེ་ཚན་རྣམས་དོར། ཅ་ཆ་ཇ་གསུམ་དང་། ཞ་ཟ་འ་གསུམ་
སྟེ་དྲུག་བསྣན་ནས། དབྱངས་ཐམས་ཅད་ན་རོ་གུག་འགྲེང་དང་། ཞབས་ཀྱུ་ར་ཏ་སོགས་སུ་བསྒྱུར་ནས་
བོད་ཡིག་བརྩམས་ཏེ། སྒྲའི་བསྟན་བཅོས་ཆེན་པོ་བརྒྱད་མཛད་དོ། །མདོ་སྡེ་དཀོན་མཆོག་སྤྲིན་དང་།
ཟ་མ་ཏོག་ལ་སོགས་པ་བོད་སྐད་དུ་བསྒྱུར་རོ། །བོད་ཡིག་རྩོམ་པ་དང་ཆོས་བསྒྱུར་བའི་མཛད་པའོ།། །།
དབང་བསྐུར་བ་དང་ཞིང་ཁམས་སྤྲུལ་པའི་མཛད་པ།
དེ་ནས་རྒྱལ་བུས་དགུང་ལོ་བཅུ་གསུམ་ལོན་པ་དང་། ཡབ་ཡུམ་ལ་བདག་གིས་སྔོན་སངས་རྒྱས་
སྣང་བ་མཐའ་ཡས་ཀྱི་སྤྱན་སྔར། བོད་ཁམས་དམ་པའི་ཆོས་ཀྱིས་འདུལ་བར་ཁས་བླངས་པས། དེའི་
ཕྱིར་བདག་རྒྱལ་སྲིད་ལ་མངོན་པར་དབང་བསྐུར་དུ་གསོལ་ཞེས་གསུངས་པ་དང་། ཡབ་ཡུམ་ཤིན་ཏུ་
དགེས་ཏེ་བོད་འབངས་ཐམས་ཅད་བཀའ་འོག་ཏུ་བསྡུས་ནས། རྒྱལ་སྲིད་ལ་དབང་བསྐུར་ཏེ་བོད་ཁ་བ་
ཅན་གྱི་རྒྱལ་ཁམས་ཐམས་ཅད་ཀྱི་རྒྱལ་པོར་གྱུར་ཏོ། །དེ་མ་ཐག་(༡༦༣བ)ཏུ་སངས་རྒྱས་དང་བྱང་ཆུབ་
སེམས་དཔའ་དཔག་ཏུ་མེད་པ་མདུན་གྱི་ནམ་མཁར་བྱོན་ཏེ་བྱིན་གྱིས་རློབ་ཅིང་དབང་བསྐུར་བར་མཛད་
དོ། །རྒྱལ་པོའི་སྐུ་ལས་འོད་ཟེར་དཔག་ཏུ་མེད་པ་ཕྱོགས་བཅུར་འཕྲོས། འོད་ཟེར་རེ་རེ་ལས་ལོངས་སྤྱོད་
རྡོ་གས་པའི་སྐུའི་ཞིང་ཁམས་རེ་རེ་ཆགས། དེ་རེ་རེར་རྣམ་པར་སྣང་མཛད་གངས་ཅན་མཚོ་རེ་རེ། དེ་རེ་
རེའི་སྐུ་ལས་འོད་ཟེར་བསམ་གྱིས་མི་ཁྱབ་པ་འཕྲོས། སྤྲུལ་པའི་སྐུའི་ཞིང་ཁམས་རེ་རེ་ཆགས། དེ་རེ་
རེར་ཡང་རྒྱལ་བ་ཤཱཀྱ་ཐུབ་པ་དང་འཕགས་པ་སྤྱན་རས་གཟིགས་དབང་ཕྱུག་རེ་རེ་སྤྲུལ་ཏེ་འགྲོ་བའི་
དོན་མཛད་དོ། །དབང་བསྐུར་བ་དང་ཞིང་ཁམས་སྤྲུལ་པའི་མཛད་པའོ།། །།
- 274 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཁྲིམས་བཅས་པའི་མཛད་པ།
དེ་ནས་རྒྱལ་པོས་བོད་ཁམས་ཆོས་ལ་བཙུད་པའི་ཕྱིར་དགེ་བ་བཅུའི་མདོ་ལ་བརྟེན་ནས་ཁྲིམས་
བཅས་ཏེ། སྔོན་གྱི་དུས་ན་བོད་ཀྱི་ཡུལ་འདིར་རྒྱལ་ཕྲན་བཅུ་གཉིས་ཀྱིས་ཁྲིམས་བཅས་པ་མི་དགེ་བར་
སོང་ནས་བོད་ཡུལ་དུ་བདེ་བ་མ་བྱུང་བ་ཡིན་ནོ། །ང་ནི་ཆོས་སྐྱོང་བའི་རྒྱལ་པོ་ཡིན་པས་བོད་ཁམས་
ཐམས་ཅད་དགེ་བ་ལ་འགོད་པར་བྱའོ། །ཆོས་ཁྲིམས་མེད་ན་མི་དགེ་བའི་དབང་དུ་གྱུར་ནས་སྡུག་བསྔལ་
གྱི་རྒྱུ་འབའ་ཞིག་ལ་སྤྱད་པས། འབྲས་བུ་ངན་སོང་གསུམ་དུ་སྐྱེ་བར་འགྱུར་རོ། །མི་དགེ་བ་བཅུ་ནི་ལུས་
ཀྱི་སྒོ་ནས་ཕ་རོལ་པོའི་སྲོག་གཅོད་པ་དང་། མ་བྱིན་པར་ལེན་པ་དང་། འདོད་ལོག་སྤྱོད་པ་དང་གསུམ་མོ། །
ངག་གི་སྒོ་ནས་རྫུན་དང་། ཕྲ་མ་དང༌། ཚིག་རྩུབ་དང་། ངག་འཁྱལ་དང་བཞིའོ། །ཡིད་ཀྱི་སྒོ་ནས་བརྣབ་
སེམས་དང་། གནོད་སེམས་དང་ལོག་ལྟ་དང་གསུམ་མོ། །མདོར་ན་མི་དགེ་བ་བཅུ་པོ་དེ་ངའི་བཀའ་དང་
འཁོར་དུ་གཏོགས་པ་རྣམས་ཀྱིས་སྤོངས་ཤིག །བསད་ན་སྟོང་འདོད་དོ། །བརྐུས་ན་རྒྱལ་འཇལ་དངོས་
དགུ་འདོད་དོ། །འདོད་ལོག་སྤྱོད་ན་རིན་འདོད་དོ། །བརྫུན་སྨྲས་ན་མནའ་སྒོག་གོ་ཞེས་རྩ་བ་བཞིའི་
ཁྲིམས་བཅས་སོ། །གཞན་ཡང་ངའི་བཀའ་འབངས་སུ་གཏོགས་པ་(༡༦༤ན)རྣམས་ཀྱིས་ལྷ་དཀོན་མཆོག་
གསུམ་ལ་དད་པ་དང་གུས་པ་བསྐྱེད་པར་བྱའོ། །དམ་པའི་ལྷ་ཆོས་བཙལ་ཞིང་བསྒྲུབ་པར་བྱའོ། །ཕ་
དང་མ་ལ་དྲིན་གྱིས་ལན་ལྡོན་པར་བྱའོ། །ཡོན་ཏན་ཅན་ལ་ཞེ་མཐོང་ཆེ་བར་བྱའོ། །རིགས་མཐོ་བ་དང་
རྒན་པ་ལ་བཀུར་སྟི་ཆེན་པོར་བྱའོ། །ཉེ་དུ་དང་མཛའ་བཤེས་ལ་གཞུང་བཟང་བར་བྱའོ། །ཡུལ་གྱི་ཁྱིམ་
མཚེས་ལ་ཕན་གདགས་པར་བྱའོ། །བཀའ་དྲང་ཞིང་སེམས་ཆུང་བར་བྱའོ། །ཡ་རབས་ཀྱི་རྗེས་སྙེག་ཅིང་
ཕྱི་ཤོག་རིང་བར་བྱའོ། །ཟས་ནོར་ལ་ཚོད་ཟིན་པར་བྱའོ། །སྔ་དྲིན་ཅན་གྱི་ཡི་མི་བཅད་པར་བྱའོ། །བུ་
ལོན་དུས་སུ་འཇལ་བར་བྱ་ཞིང་བྲེ་སྲང་ལ་གཡོ་སྒྱུ་མེད་པར་བྱའོ། །ཀུན་ལ་སྙོམས་ཤིང་ཕྲག་དོག་མེད་
པར་བྱའོ། །གྲོགས་ཀྱི་ནང་དུ་ངན་པའི་ངག་ལ་མི་ཉན་པར་རང་ཚུགས་འཛིན་པར་བྱའོ། །ངག་འཇམ་ཞིང་
275 -



མ་ཎི་བཀའ་འབུམ།
སྨྲ་བ་ཉུང་བར་བྱའོ། །ཐེག་པ་ཆེ་ཞིང་བློ་ཁོག་ཡངས་པར་བྱའོ་ཞེས་བཀའ་སྩལ་ཞིང་། དེ་ལྟར་མི་ཆོས་གཙང་
མ་བཅུ་དྲུག་གིས་ཁྲིམས་ཀྱི་གཞི་བཟུང་ནས། བཀའ་ཁྲིམས་ལ་ནན་ཏན་ཆེར་མཛད་དོ། ཁྲིམས་བཅས་
པའི་མཛད་པའོ།། །།
ཡི་དམ་གྱི་ལྷ་སྤྱན་དྲངས་པའི་མཛད་པ།
དེ་ནས་རྒྱལ་པོའི་ཐུགས་ལ་བོད་ཆོས་ལ་འཛུད་པའི་དོན་དུ་ཡི་དམ་གྱི་ལྷ་ཅིག་བཞེངས་དགོས།
དེ་ཡང་རྒྱུ་ས་རྡོ་ཤིང་གསུམ་ལ་བྱས་ན་ངན་ཞིང་། གསེར་དངུལ་ཟངས་གསུམ་ལ་བྱས་ན་ནི་བོད་ཀྱི་བློན་
པོ་རྣམས་རློམ་སེམས་སྐྱེས་ནས། མཐར་བཤིག་སྟེ་འགྲོ་སྙམ་དུ་དགོངས་པ་དང༌། ཡང་རྟ་པ་ཟླ་བའི་ཚེས་
བརྒྱད་ཀྱི་སྲོད་ལ་སྤྲིན་གྱི་གསེབ་ན་ལྷའི་བུས་འདི་སྐད་གསུངས་སོ། །རྒྱལ་པོ་ཁྱོད་ཀྱི་ཡི་དམ་གྱི་ལྷ་ནི་རྒྱ་
གར་གྱི་ལྷོ་ཕྱོགས་མཐར་ཐུག་པ་ན་སིངྒ་ལའི་གླིང་ན་ཡོད་དོ། །རྒྱ་མཚོ་ཆེན་པོའི་འགྲམ་བྱེ་མའི་གླིང་ན་
ཇོ་བོ་ཐུགས་རྗེ་ཆེན་པོ་ཁར་པ་ཎི་བཞུགས་པའི་སྐུ་རྒྱབ་ན་གླང་པོ་ཆེ་ཉལ་བའི་འོག་ན། ཤིང་ཙནྡན་སྦྲུལ་
གྱི་སྙིང་པོའི་ཁོག་པ་ན་ཡོད་ཅེས་པ་མགྲིན་གཅིག་ཏུ་བསྒྲིགས་ནས། རྒྱལ་པོ་ལ་ (༡༦༤ བ)མཆོད་པའི་
ཚོགས་མང་པོ་དག་གིས་ཀྱང་མཆོད་ནས་མི་སྣང་བར་གྱུར་ཏོ། །དེ་ནས་རྒྱལ་པོ་ཐུགས་རབ་ཏུ་དགེས་ཤིང་
ངོ་མཚར་བར་གྱུར་ཏོ། །དེ་ལེན་པ་ལ་སྤྲུལ་པ་ཅིག་དགོས་པར་དགོངས་ནས་སྨིན་མཚམས་ཀྱི་མཛོད་སྤུ་
ནས་འོད་ཟེར་འཕྲོས་པས། དེའི་སྣ་ལ་སྤྲུལ་པའི་དགེ་སློང་ཨ་ཀར་མ་ཏི་ཞེས་བྱ་བ་དབུ་ལ་སངས་རྒྱས་
ཨ་མི་དེ་བ་བཞུགས་པ་ཅིག་བྱོན་ཏེ། དེ་སིངྒ་ལ་རུ་སྐུ་དེ་སྤྱན་འདྲེན་དུ་བཏང་ངོ༌། །དགེ་སློང་དེས་ཡུལ་
དབུས་འགྱུར་དུ་བྱོན་ཏེ། ཡུལ་དེའི་མི་རྣམས་ཀྱིས་སངས་རྒྱས་ཨ་མི་དེ་བ་མཐོང་བར་བྱས་ནས་དད་
པས་སྨིན་པར་བྱས་སོ། །དགེ་སློང་གི་ཐུགས་ཀ་ནས་ཇོ་བོ་ཐུགས་རྗེ་ཆེན་པོ་གཙོ་འཁོར་གསུམ་ལ་བྱོན་
ནས། མི་རྣམས་ལ་དབང་བསྐུར་ཆོས་བཤད་བྱས་པས། དགེ་སློང་དེ་ལ་གཙོ་འཁོར་གསུམ་པའམ། ཆོས
འཁོར་གསུམ་པ་ཞེས་གྲགས་སོ། །དེ་ནས་དགེ་སློང་དེས་རྒྱ་གར་ལྷོ་ཕྱོགས་སུ་སིངྒ་ལར་བྱོན་ནས་གྲོང་
- 276 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཁྱེར་ཀེ་རུའི་རྒྱལ་པོ་ཨུ་མ་ཏ་ཀེ་ས་ར་ཞེས་བྱ་བ་ཡབ་དང་མེས་པོ་ཡན་ཆད་ནང་པ་སངས་རྒྱས་པའི་རྒྱལ་
པོ་ཡིན་པ་ལ། མུ་སྟེགས་པའི་ཆོས་ལུགས་ཀྱི་སྟོན་པ་ཅིག་གིས་བསླུས་ཏེ། ཁོ་རང་གི་རིང་ལ་ཆོས་ལུགས་
བསྒྱུར་ཏེ། མུ་སྟེགས་པའི་ཆོས་ལུགས་ཅུང་ཞིང་སྤྱད། ནང་མ་རེ་ལ་ར་ལྔ་ལྔའི་སྐེ་བྲེགས་ནས་དེའི་ཤ་ཁྲག་
དྲོན་མོས་དབང་ཕྱུག་ཆེན་པོའི་རྟེན་ལ་མཆོད་པ་བྱེད། དེ་འདུལ་བའི་དུས་ལ་བབ་པར་དགོངས་ནས། གྲོང་
ཁྱེར་དེའི་ཕྱོགས་ན་སངས་རྒྱས་འོད་སྲུངས་ཀྱིས་རབ་གནས་མཛད་པའི་མཆོད་རྟེན་པདྨའི་འཁོར་ལོ་
ཅན་ཞེས་བྱ་བ་ཡོད་པའི་བུམ་པའི་ཐད་ཀའི་ནམ་མཁའ་ལ་རྡོ་རྗེ་སྐྱིལ་ཀྲུང་གིས་བསྐོར་བོ་མཛད་པས།
རྒྱལ་པོ་ཨུ་མ་ཏས་ཕོ་བྲང་དགུ་ཐོག་ཡོད་པའི་ལྷོ་ཕྱོགས་ཀྱི་སྐར་ཁུང་ན་ཕར་གཟིགས་པ་དང་། དགེ་སློང་
མཐོང་བས་ཐུགས་ཤིན་ཏུ་དད་པར་གྱུར་ནས། དེར་སྒོ་བ་ལ་མཆོད་རྟེན་ཆེན་པོ་ལ་བསྐོར་བ་བྱེད་པའི་
དགེ་སློང་ཅིག་ཡོད། དེ་ངའི་དྲུང་དུ་ཁྲིད་ལ་ཤོག་གསུངས་པ་དང་། སྒོ་བ་དེས་དགེ་སློང་ལ་ཞུ་བ་ཕུལ་བས་
(༡༦༥ན)གནང་ནས། དགེ་སློང་དེས་སྐྱིལ་མོ་ཀྲུང་གིས་ནམ་མཁའ་ལ་བྱ་འཕུར་བ་བཞིན་དུ་རྒྱལ་པོའི་
ཕོ་བྲང་དུ་བབས་ནས་བྱོན་ནོ། །དེར་རྒྱལ་པོས་ཆོས་སྟོན་ཡོན་དང་བཅས་པ་ཅིག་དྲངས་ནས། དེའི་རྗེས་
ལ་མེ་ཏོག་སྙིམ་པ་གང་གཏོར་བས་སྔོན་སངས་རྒྱས་ལ་བསྙེན་བཀུར་བྱས་པ་ལྟར་དུ་མེ་ཏོག་དེ་ས་ལ་མ་
བྲུལ་བར་དགེ་སློང་དེའི་དབུ་ལ་མེ་ཏོག་གི་གདུགས་སུ་གྱུར་ཏོ། །དེ་ནས་དགེ་སློང་དེ་ནམ་མཁའ་ལ་འཕུར་
ནས་གཤེགས་པ་དང་། རྒྱལ་པོའི་ཞལ་ནས་འཕགས་པ་ལགས་ཉི་མ་རེ་རེ་བཞིན་དུ་བདག་གི་ཆོས་སྟོན་
ལ་བྱོན་པར་ཞུ་ཞེས་བྱས་པས། དགེ་སློང་དེས་ཞལ་ཕྱིར་ལ་ལོག་ནས་གཟིགས་ནས་ང་ཇི་སྐད་དུ་ཟེར་བ་
བཞིན་ཉན་ན་འོང་དེ་ལྟར་མ་ཡིན་ན་མི་འོང་གསུངས་པས། རྒྱལ་པོས་དགེ་སློང་གསུངས་པ་བཞིན་ཉན་
པར་ཞལ་གྱིས་བཞེས་སོ། །དེར་རྒྱལ་པོའི་ཕོ་བྲང་དུ་ཉི་མ་རེ་རེ་ཞིང་བྱོན་ནས་རྫུ་འཕྲུལ་གྱིས་དད་པར་
བྱས་ཤིང་རྒྱལ་པོའི་ཐུགས་དད་དུ་བཅུག་གོ །དེ་ནས་འདུལ་བའི་དུས་ལ་བབ་པའི་ཚེ་དགེ་སློང་གིས་རྒྱལ་
པོ་ཆེན་པོ་ཞེས་བོས་ནས་བཀའ་སྩལ་པ། ཁྱོད་ཀྱིས་ནང་པ་སངས་རྒྱས་པའི་ཆོས་ལུགས་སྤངས་ནས། ཕྱི་
པ་མུ་སྟེགས་པའི་ཆོས་ལུགས་བཟུང་བའི་སྡིག་པ་རྣམས་སྦྱོང་བའི་ཕྱིར། ཙནྡན་སྦྲུལ་གྱི་སྙིང་པོ་ལས་བྱས་
པའི་ཐུགས་རྗེ་ཆེན་པོ་སྤྱན་རས་གཟིགས་ཀྱི་སྐུ་བརྒྱ་རྩ་བརྒྱད་བཞེངས་ལ། གཙུག་ལག་ཁང་བརྒྱ་རྩ་བརྒྱད་
- 27? -



མ་ཎི་བཀའ་འབུམ།
བཞེངས་པའི་ནང་དུ་བཞུགས་སུ་གསོལ་ཅིག །ཙནྡན་གོར་ཤི་ཤ་ལས་བྱས་པའི་ཐུགས་རྗེ་ཆེན་པོ་སྤྱན་
རས་གཟིགས་ཀྱི་སྐུ་བརྒྱ་རྩ་བརྒྱད་བཞེངས་ལ། གཙུག་ལག་ཁང་བརྒྱ་རྩ་བརྒྱད་བཞེངས་པའི་ནང་དུ་
བཞུགས་སུ་གསོལ་ཅིག །གཞན་ཡང་ཕྱི་རོལ་པའི་ཆོས་ལུགས་ངན་པ་འདི་ཐོངས་ལ། ནང་པ་སངས་
རྒྱས་པའི་ཆོས་ལུགས་བཟང་པོ་ཉིད་རང་གི་ཡབ་མེས་ཀྱིས་ཇི་ལྟར་བཟུང་བ་ལྟར་མཛོད་ཅེས་གསུངས་
པ་དང༌། རྒྱལ་པོའི་ཞལ་ནས་འཕགས་པས་བཀའ་སྩལ་པ་(༡་༥བ)བཞིན་དུ་ཉན་པ་ལ། ཙནྡན་སྦྲུལ་གྱི་
སྙིང་པོ་ནི་འོག་མིན་གྱི་གནས་ན་ཡོད། ཙནྡན་གོར་ཤི་ཤ་ནི་མ་ལ་ཡའི་རྩེ་མོའི་ཡུལ་ན་སྦྲུལ་གདུག་པ་ཅན་
གྱིས་དཀྲིས་ནས་ཡོད་པས་དེ་གཉིས་ལེན་པའི་ནུས་པ་མེད་ཞུས་པ་དང་། ཡང་སྤྲུལ་པའི་དགེ་སློང་གི་ཞལ་
ནས། རྒྱལ་པོ་ལགས་ཙནྡན་སྦྲུལ་གྱི་སྙིང་པོ་ནི་ལྷོ་ཕྱོགས་རྒྱ་མཚོའི་འགྲམ་ན་ཡོད། ཙནྡན་གོར་ཤཾ་ཤ་ནི་
པོ་ཏ་ལའི་བྱང་ཕྱོགས་ན་ཡོད། དེ་དག་ལོངས་
ངས་ལ་སྐུ་བཞེངས་ཤིག་ཅེས་གསུངས་པ་དང་། རྒྱལ་པོའི་ཞལ་
ནས་དེ་དག་ལེན་པའི་ནུས་པ་བདག་ཅག་ལ་མེད་པས། བདག་ཅག་གིས་དེ་གཉིས་རྙེད་པར་མི་འགྱུར་
བས། འཕགས་པས་དེ་དག་ལེན་པའི་དེད་དཔོན་མཛད་པར་ཞུ་བྱས་པས། དེར་སྤྲུལ་པའི་དགེ་སློང་གིས་
དེ་དག་ལེན་པར་ཁས་བླངས་པ་ལ་བར་ཆད་མི་འབྱུང་བར་མྱུར་དུ་འགྲུབ་པར་བྱ་བའི་ཕྱིར་མཆོད་རྟེན་དེ་
ལ་ཡང་མཆོད་པ་ཆེན་པོ་ཅིག་མཛད་དོ། །དེ་ལ་མཆོད་རྟེན་གྱི་བྱིན་རླབས་ནི་ལོ་དང་ཟླ་བ་ཞག་དང་ཟ་
མ་ལ་འབྱུང་བ་ཡིན་ཏེ། དེ་ཡང་ནད་སོས་པ་དང་། ཡུལ་གཞན་དུ་འགྲོ་ན་བདེ་བར་ཁྱིམ་དུ་ཕྱིན་པའི་བྱིན་
རླབས་མངའོ། །དེ་ནས་རྒྱལ་པོ་སྲོང་བཙན་སྒམ་པོའི་ཞལ་ནས་ཀྱང་། ཕྱི་རབས་ཀྱི་སེམས་ཅན་རྣམས་ཀྱི་
ལས་དང་བྱ་བ་གང་བྱེད་པའི་སྔོན་དུ་འགྲོ་བ་ལྷ་དཀོན་མཆོག་ག
ག་གསུམ་ལ་མཆོད་པ་གྱིས་ཤིག་ཅེས་གསུང་
ངོ༌། །དེ་ནས་རྒྱལ་པོ་ཨུ་མ་ཏ་ནི་དཔུང་གི་ཚོགས་ཡན་ལག་བཞི་པ་དང་བཅས་པས་སྤྲུལ་པའི་དགེ་སློང་
གི་ཞབས་ཏོག་བྱས་ནས་བྱོན་པས། ཇོ་བོ་ཁར་པ་ཎི་བཞུགས་པའི་སྐུ་རྒྱབ་བྱེ་མའི་ཐང་ལ་གླང་པོ་ཆེ་རྣམས་
ཉལ་ནས་འདུག་པ་ལ། རྒྱལ་པོའི་ཞལ་ནས་འཕགས་པ་ལགས། གླང་པོ་ཆེ་གང་གི་འོག་ན་ཡོད་པ་
ལགས་ཞུས་པས། སྤྲུལ་པའི་དགེ་སློང་གི་ཞལ་ནས་གླང་པོ་ཆེ་རྣམས་ཀྱི་ནང་ནས་ཆེ་བ་ཁ་ཤར་ཕྱོགས་
སུ་བལྟས་པ། སྣ་དམར་བ་འཁུན་བུ་བྱེད་པ་ལྕི་བའི་ཁུང་བུ་ན་མར་གི་ཝང་གི་ཟར་བུ་ཡོད་པ་ཕ་གིའི་
• 278 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
འོག་ན་ཡོད་གསུངས། ཡང་སྤྲུལ་པའི་དགེ་སློང་གི་ཞལ་ནས། འོ་དེ་ལྟར་(༡༦༦ན)དུ་འོང་བའི་རྒྱུ་མཚན་
ཇི་ལྟར་ཡིན་སྙམ། སྔོན་བསྐལ་པ་བཟང་པོའི་དུས་སུ་སངས་རྒྱས་འཁོར་བ་འཇིག་འཇིག་རྟེན་དུ་བྱོན་པའི་
དུས་སུ་ཀླུའི་ཡུལ་དུ་འཁོར་བསྡུ་བ་མཛད་པ་དེའི་ཚེ། རིགས་འཛིན་འཁོར་ལོས་སྒྱུར་བ་མང་པོ་སངས་རྒྱས་
དེ་ལ་མཆོད་པ་བྱ་བའི་ཕྱིར་འོག་མིན་གྱི་གནས་ནས་ཙནྡན་སྦྲུལ་གྱི་སྙིང་པོའི་མེ་ཏོག་གི་སྙིང་པོ་རེ་རེ་
བླངས་ནས་འོངས་པའི་ལམ་ཀར་ཇོ་བོ་ཁརྨ་པ་ཎི་བཞུགས་པ་ལ་གཏོར་བས། ཇོ་བོའི་དབུ་སྐྲའི་གསེབ་ཏུ་
གཅིག་ཆགས་སོ། །དེ་ནས་ལྷུང་ནས་ས་གསེབ་ཏུ་ག་འུར་གྱུར་ནས་ཡོད་པ་ལ། ཐེབས་ཅིག་མཁའ་འགྲོ་
མ་ཅིག་གིས། བདུད་རྩི་མ་ཐོབ་ཀྱིས་དོགས་ནས་སྔ་མོར་ལངས་ནས་
ས་ནས་སྐུ་གཅེར་བུར་ཕྱུང་ནས། དཔག་
བསམ་གྱི་ཤིང་ལས་སྙིམ་པ་ཟེད་པས་མཁའ་འགྲོ་མ་གཞན་རྣམས་ཀྱིས་མོ་ལ་ཁྲེལ་དགོད་བྱས་པས་དེར་
མོ་སྐྱེངས་ནས། བྲོས་ཐབས་སུ་ལག་པ་པདྨ་ལ་བཀབ་ནས་སོང་བས། དེར་ལག་པའི་ནང་གི་བདུད་རྩི་ས་
ལ་བོ་སྟེ། ཙནྡན་སྦྲུལ་གྱི་སྙིང་པོའི་གའུའི་སྟེང་དུ་སོང་བས་དེ་རླན་པར་གྱུར་ནས་མྱུ་གུ་བྱུང་། དེ་ལ་བརྟེན་
ནས་སྡོང་པོ་ཆེན་པོར་སོང་ནས། སངས་རྒྱས་འཁོར་བ་འཇིག་འཇིག་རྟེན་དུ་བྱོན་ཙ་ན་སྡོང་པོའི་ལོ་མ་རྒྱས།
སངས་རྒྱས་འོད་སྲུངས་འཇིག་རྟེན་དུ་བྱོན་ཙ་ན་མེ་ཏོག་ཤར། བཅོམ་ལྡན་འདས་ཤཱཀྱ་ཐུབ་པ་འཇིག་རྟེན་
དུ་བྱོན་ཙ་ན་འབྲས་བུ་ཆགས། སངས་རྒྱས་ཤཱཀྱ་ཐུབ་པ་མྱ་ངན་ལས་འདས་པའི་ཚེ་སྡོང་པོ་ཡང་འགྱེལ་ནས་
བྱེ་མའི་ནང་དུ་ནུབ་པར་གྱུར་ཏོ་གསུངས། དེ་ཡང་གླང་པོ་ཆེ་ཆེ་ཤོས་ཀྱི་འོག་ཏུ་འོང་བའི་རྒྱུ་མཚན་ནི་
གླང་པོ་ཆེ་རྣམས་ཚད་པས་གདུངས་ནས། རྒྱ་མཚོ་ལས་རྐྱལ་བྱས་ནས་ལོག་ནས་འོངས་པའི་དུས་སུ།
གླང་པོ་ཆེ་ཆེ་ཤོས་དེ་ལ་མངོན་པར་ཤེས་པ་ཡོད་པས། གླང་གི་ཕྲུ་གུ་རྣམས་ཁྲིད་ནས་འོངས་ཏེ། གླང་པོ་
ཆེ་ཆེན་པོ་ཙནྡན་གྱི་སྡོང་པོའི་སྟེང་དུ་ཉལ་བའི་བྱིན་རླབས་ཀྱིས་གླང་པོ་ཆེ་དེ་རྣམས་ལ་འཇིགས་པ་བརྒྱད་
ཀྱིས་མི་ཚུགས་ཏེ། ཆུའི་སྲུབས་སུ་ཚུད་ནས་འཆི་བ་དང་། སའི་(༡༦་བ)སོལ་དུ་ཚུད་ནས་འཆི་བ་དང་།
ནགས་ལ་མེ་ཤོར་ནས་འཆི་བ་དང་། ཐོག་བརྒྱབ་ནས་འཆི་བ་དང་། ཡམས་ཀྱི་ནད་ཀྱིས་འཆི་བ་དང་།
ས་གཡོ་བས་འཇིགས་པ་དང་། མིའི་འཇིགས་པ་དང་བརྒྱད་ལས་ཐར་རོ། །གཞན་དུ་འཇིགས་པ་ཆེན་པོ་
བརྒྱད་འོང་བས་ན་དེར་གླང་ཕྲུག་རྣམས་ཁྲིད་དེ་འོངས་སོ། །དེར་མི་མང་ངོ་ས་ཕྱིན་པས་གླང་པོ་ཆེ་རྣམས་
- 279 -



སོང་ཙམ་ན་བཙད་
ཇི་
མ་ཎི་བཀའ་འབུམ།
མི་ལ་སྔངས་སྐྲག་ནས་འདྲོགས་ཏེ་བྲོས་སོང་ངོ་། །གླང་པོ་ཆེ་ཆེ་ཤོས་དེ་ཕྱི་མིག་ལོག་ནས་ཁུན་བུ་དིངས་
དིངས་པ་ལན་གསུམ་བྱས་ནས་ས་འཐོར་རྡོ་འཐོར་བྱས་ནས་སོང་ངོ༌། །དེར་རྒྱལ་པོས་སྤྲུལ་པའི་དགེ་སློང་ལ་
གླང་པོ་ཆེ་དེ་འཁུན་བུ་བྱེད་ས་འཐོར་རྡོ་འཐོར་བྱེད་པ་ཅི་ལགས་ཞུས་པས། དགེ་སློང་ལ་མངོན་པར་ཤེས་
པ་མངའ་བས་དགེ་སློང་གི་ཞལ་ནས་གླང་པོ་ཆེ་དེ་ན་རེ། ཁྱེད་རྣམས་ཀྱིས་ངེད་གླང་པོ་ཆེ་རྣམས་སྔངས་
སྐྲག་པར་བྱས། ངེད་འཇིགས་པ་ལས་སྐྱོབ་པའི་འདུག་ས་ཕྲོགས་པ་ཡིན་པས། ད་སྐྱེ་བ་ཕྱི་མ་ཕན་ཆད་
ངེད་ཀྱིས་ཀྱང་ཁྱེད་ལ་སྔངས་སྐྲག་པ་ཁྱེད་ཀྱི་བསྟན་པ་ལ་གནོད་པར་ཤོག་ཅིག་ཟེར་ནས་ཁྲོས་ཏེ་སོང་
གསུངས། ཡང་རྒྱལ་པོས་ཞུས་པ་ཁོ་དུད་འགྲོས་དེ་ལྟ་བུས་སྨོན་ལམ་བཏབ་པས་ཐེབས་སམ་མི་ཐེབས་
ཇི་ལྟར་མཆི་ཞུས་པས། དགེ་སློང་གི་ཞལ་ནས་དེ་ཐེབས་པར་འདུག །ཁོའི་རྒྱུད་འཁྲུགས་པའི་སྟོབས་
ཀྱིས་ཁོ་ད་ལྟ་གླང་པོ་ཆེ་དར་བའི་དུས་ན་སྨོན་ལམ་
ལམ་བཏབ་པ་དེས་དེ་ལ་བརྟེན་ནས།
པོ་གླང་དར་མ་བྱ་བ་མ་རུངས་པ་ཅིག་ཏུ་སྐྱེས་ཏེ་བོད་ཁམས་བརླག་པར་གཏོང་བར་འདུག་གསུངས།
ཙམ་ན་འབྱུང་ཞུས་པས། ཆོས་སྐྱོང་བའི་རྒྱལ་པོ་སྲོང་བཙན་སྒམ་པོ་ནས་མི་རབས་བཅུ་ནས་འབྱུང་བར་
འདུག་གསུང་ངོ་། །དེ་ནས་གླང་པོ་ཆེ་ཆེ་ཤོས་ཉལ་བའི་འོག་ན་མར་བརྐོས་ཙ་ན་ཙནྡན་སྡོང་པོ་བྱུང་ངོ༌། །
དེའི་རྐེད་པ་ནས་བཅད་པས་སྒྲ་ཅིག་བྱུང་བས་དལ་བུས་ག་ལེ་ཆོད་བྱ་བའི་སྒྲ་བུ་ག་ན་ཚུར་ལན་གསུམ་
དུ་བྱུང་ངོ༌། །དེ་ནས་དེ་ལ་འོད་ཟེར་ཁ་དོག་དཔག་ཏུ་མེད་པ་བྱུང་(༡༦༧ན)བས། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཐམས་ཅད་དུ་སྣང་པས་ཁྱབ་པར་བྱས་ནས་ཤིང་དེ་ལ་བསྐོར་བ་ལན་གསུམ་
བྱས་ཏེ་སླར་བུ་ག་དེ་ཉིད་དུ་ཐིམ་པར་གྱུར་ཏོ། །དེ་དལ་བུས་ག་ལེ་བཅད་པ་དང་། ཤིང་དེའི་ཁང་པ་ནས་
ཇོ་བོ་ཐུགས་རྗེ་ཆེན་པོ་སྤྱན་རས་གཟིགས་ཀྱི་སྐུ་ཞལ་བཅུ་གཅིག་པ། རྩ་བའི་ཞལ་གསུམ་ཞི་བ། དེའི་
སྟེང་གི་ཁྲོ་བོའི་ཞལ་གསུམ་གདེངས་པ། དེའི་སྟེང་ན་ཁྲོ་བོའི་ཞལ་གཉིས་གཙིགས་པ། དེའི་སྟེང་གི་ཁྲོ་
བོའི་ཞལ་གཉིས་བཞད་པ། དེའི་སྟེང་ན་སངས་རྒྱས་ཨ་མི་དེ་བའི་ཞལ་དབུའི་གཙུག་ཏོར་དང་བཅས་པ་
སྟེ་བཅུ་གཅིག་གོ །ཕྱག་བཅུ་ཐམ་པ་སྟེ། རྩ་བའི་ཕྱག་གཉིས་ཐུགས་ཀར་ཐལ་མོ་སྦྱར་བ། དེའི་འོག་མ་
གཉིས་ན་ཤེལ་ཕྲེང་དང་པདྨ་དཀར་པོ་བསྣམས་པ། དེའི་འོག་མ་གཉིས་ན་གཡས་འཁོར་ལོ་དང་གཡོན་
- 280 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རིལ་བ་སྤྱི་བླུགས་བཟུང་བ། དེའི་འོག་མ་གཉིས་གཡས་མཆོག་སྦྱིན་དང་གཡོན་དཔག་བསམ་གྱི་ཤིང་།
དེའི་འོག་མ་གཉིས་ན་སྤྲུལ་སྐུ་དང་མདའ་གཞུ་བསྣམས་པ། འོད་ཀྱིས་སྟོང་གསུམ་ཁྱབ་པ། དྲིས་དཔག་
ཚད་བཅུ་ཁོར་ཡུག་ཏུ་ཁྱབ་པ། སྐུ་བལྟ་བས་ཆོག་མི་ཤེས་པ་མཚན་དང་དཔེ་བྱད་ཀྱིས་བརྒྱན་པ་ཅིག་
བྱོན་ནོ། །དེ་བྱོན་པའི་དུས་སུ་དེའི་ཞལ་ཡེར་མཐོང་བ་ཙམ་གྱིས་དེ་ན་ཡོད་པའི་སེམས་ཅན་ཐམས་ཅད་
ཀྱིས་ཟག་པ་མེད་པའི་ཆོས་ཀྱི་སྐུ་ཐོབ་པར་གྱུར་ཏོ། །ལ་ལ་ནི་དེ་ཀ་རང་དུ་སངས་རྒྱས། ལ་ལ་ནི་ནུབ་
ཕྱོགས་བདེ་བ་ཅན་དུ་སངས་རྒྱས་སོ། །ལ་ལ་ནི་ལྷོ་དཔལ་དང་ལྡན་པར་སངས་རྒྱས་སོ། །ལ་ལ་ནི་ཤར་
ཕྱོགས་མངོན་པར་དགའ་བར་སངས་རྒྱས་སོ། །དེ་མིན་པ་སངས་རྒྱས་ཀྱི་ལམ་གྱི་ས་ཐོབ་པ་ཡང་། ལ་
ལས་ནི་ས་དང་པོ་ནས་བཅུ་པའི་བར་ཐོབ་བོ། །ལ་ལས་ནི་དགྲ་བཅོམ་པ་ཐོབ། ལ་ལས་ནི་ཉན་ཐོས་ཀྱི་
ས་ཐོབ། ལ་ལས་ནི་རང་རྒྱལ་གྱི་ས་ཐོབ་སྟེ། མདོར་ན་ཐུགས་རྗེ་ཆེན་པོའི་ཞལ་མཐོང་བ་དང་། འོད་ཟེར་
དེས་ཁྱབ་(༡༦༧བ)པའི་སེམས་ཅན་ཐམས་ཅད་བདེ་བ་དང་ཐར་པའི་ས་ལ་འཁོད་པ་ཡིན་ནོ། །དེ་ནས་
དགེ་སློང་དེ་ཐུགས་དགེས་ཏེ་གུས་པའི་ཕྱག་གིས་བླངས་ནས། ཙནྡན་སྦྲུལ་གྱི་སྙིང་པོ་ཅིག་གི་སྟེང་དུ་བཞུགས་
སོ། །དེ་ནས་དགེ་སློང་དེའི་ཞལ་ནས་གང་ཟག་ཕྱི་ནས་བྱོན་པའི་མི་རྣམས་ཀྱིས་ཇོ་བོ་ཐུགས་རྗེ་ཆེན་པོའི་
ཞལ་མཐོང་བ་རྣམས་ཀྱང་ངན་སོང་དུ་མི་ལྟུང་བར་འགྱུར་རོ། །དད་ཅིང་གུས་པ་རྣམས་ནི་ལྟ་ཅི་སྨོས་ཞེས་
གསུངས་ནས་ཤིང་རྣམས་རྒྱལ་པོ་ལ་གནང་བས། རྒྱལ་པོས་ཀྱང་སྐུ་བརྒྱ་རྩ་བརྒྱད་བཞེངས་སོ། །དེ་ནས་
རྒྱལ་པོ་དཔུང་གི་ཚོགས་ཡན་ལག་བཞི་དང་བཅས་ཏེ་དགེ་སློང་གི་ཞབས་ཏོག་བྱས་ནས་རི་བོ་པོ་ཏ་ལ་
རུ་བྱོན་པས། ཚེས་བཅོ་ལྔའི་ཟླ་བའི་འོད་ཟེར་ཕོག་པས་ཤུག་པའི་ཕུང་པོ་ཅིག་ལ་མེ་ཏོག་དམར་ཕུང་གིས་
བྱུང་ངོ༌། །དེར་དགེ་སློང་གི་ཞལ་ནས་ཙནྡན་གོར་ཤི་ཤ་ཡིན་ནོ་གསུང་ངོ༌། །འོ་ན་མེ་ཏོག་གཞན་མ་རྣམས་
ཉི་མའི་འོད་ཟེར་གྱིས་ཁ་དབྱེ་ཟླ་བའི་འོད་ཟེར་གྱིས་ཁ་ཟུམ་པ་ཡིན་པ་ལ། གོར་ཤི་ཤ་ཟླ་བའི་འོད་ཀྱིས་ཁ་
དབྱེ་བའི་རྒྱུ་མཚན་ནི་འདི་ཤིན་ཏུ་བསིལ་བས
བས་གྲོགས་ཟླ་བ་ཡར་ངོས་བསིལ་བ་བྱས་ནས་ཁ་དབྱེ་བ་
ཡིན་ནོ། །དེ་ནས་ཡང་གོར་ཤི་ཤའི་སྡོང་པོ་དེ་བཅད་པའི་རྩ་བའི་ཆ་ལ་མཆོད་སྡོང་ཅིག་བསྲུབས་པ་དང་།
ཤིང་ཚལ་པ་ཅིག་དགེ་སློང་གིས་ཚགས་བྱས་ནས་གཞན་རྣམས་རྒྱལ་པོ་ལ་བྱིན་ནོ། །ཡང་རྒྱལ་པོས་ཀྱང་
- 281 -



མ་ཎི་བཀའ་འབུམ།
ས་
སྐུ་བརྒྱ་རྩ་བརྒྱད་བཞེངས་ནས་གཙུག་ལག་ཁང་བརྒྱ་རྩ་བརྒྱད་བཞེངས་པའི་ནང་དུ་བཞུགས་སུ་གསོལ་
ལོ། །གཞན་ཡང་རྒྱལ་པོས་ཕྱི་རོལ་པའི་ལུགས་ངན་པ་བོར་ནས་ཡབ་མེས་ཀྱིས་བཟུང་བའི་ཆོས་ལུགས་
བཟང་པོ་བཟུང་ནས་ནང་པ་སངས་རྒྱས་པའི་བསྟན་པ་རྒྱས་པར་གྱུར་ཏོ། །གཞན་ཡང་སྤྲུལ་པའི་དགེ་
སློང་གིས་རྒྱལ་པོ་ཨུ་མ་ཏ་ཀེ་ས་རའི་རྒྱལ་ཁམས་རྟ་པའི་ཉིན་ལམ་བཅུ་གཉིས་ཀྱི་ཁོར་ཡུག་གི་སེམས་
ཅན་ཐམས་ཅད་རྣལ་འབྱོར་ཆེན་པོ་བླ་མེད་ཀྱི་རྒྱུད་དུ་དབང་བསྐུར་ནས། དཔག་པར་དཀའ་བའི་དོན་
ཟབ་མོ་ཐམས་ཅད་དར་ཞིང་( ༡༦༨ན)རྒྱས་པར་མཛད་དོ། །རྒྱལ་པོ་ཨུ་མ་ཏ་ཀེ་ས་རའི་རྒྱལ་ཁམས་དེ་
རྣམས་ཀྱིས་ཇོ་བོ་ཐུགས་རྗེ་ཆེན་པོ་རང་བྱོན་བཅུ་གཅིག་ཞལ་མཐོང་བའི་བྱིན་རླབས་དང་འོད་ཟེར་གྱིས་
ཁྱབ་པའི་སྟོབས་དང༌། སྤྲུལ་པའི་དགེ་སློང་གིས་བྱིན་གྱིས་བརླབས་པའི་སྟོབས་ཀྱིས་དེའི་སེམས་ཅན་
ཐམས་ཅད་ཚེའི་དུས་བྱས་ནས་ནུབ་ཕྱོགས་བདེ་བ་ཅན་དུ་སྐྱེས་སོ། །ཤར་ཕྱོགས་རི་བོ་པོ་ཏ་ལ་རུ་པདྨ་
ལ་རྫུས་སྐྱེས་སུ་མཛད་ནས་སངས་རྒྱས་འོད་དཔག་མེད་དང་། ཐུགས་རྗེ་ཆེན་པོ་སྤྱན་རས་གཟིགས་ཀྱི་
ཞབས་དྲུང་དུ་ཟག་པ་མེད་པའི་ཆོས་ཀྱི་སྐུ་ཐོབ་པར་གྱུར་ནས་སེམས་ཅན་གྱི་དོན་དཔག་ཏུ་མེད་པར་
འགྱུར་རོ་གསུང་ངོ་། །དེ་ནས་སྤྲུལ་པའི་དགེ་སློང་གིས་གཟིགས་པས་རྒྱ་མཚོའི་གླིང་གི་འཇག་མ་རེ་རེའི་
སྟེང་ན་ལྷ་མོ་དཔག་ཏུ་མེད་པ་བཞུགས་ཤིང་འཇག་མ་དེ་ཀུན་ཀྱང་རིན་པོ་ཆེའི་མྱུ་གུར་ཟིང་ངེ་འདུག་
ནས་ངོ་མཚར་ཆེ་བར་དགོངས་ཏེ་འཇག་མ་ཕན་ཅིག་ཕྱག་ཏུ་བསྣམས་ནས་བྱོན་ནོ། །དེ་ནས་མཆོད་རྟེན་
པདྨའི་འཁོར་ལོའི་ནང་ནས་སངས་རྒྱས་འོད་སྲུང་དང༌། སངས་རྒྱས་འཁོར་བ་འཇིག་དང་། སངས་
སངས་རྒྱས་
ཤཱཀྱ་ཐུབ་པ་དང་གསུམ་གྱི་གདུང་ རིང་བསྲེལ་སྙིམ་པ་གསུམ་སྤྱན་དྲངས་ནས་སླར་རྒྱ་རིམ་པ་བདུ
བདུན་
གྱིས་བཏབ་ནས་བཞག་གོ །དེ་ནས་ཡང་མ་ག་དྷར་བྱོན་ནས་དེའི་རྒྱལ་པོས་བསུ་བ་བྱས། རྒྱལ་པོའི་བུ་
མོ་གཉིས་ཀྱིས་དགའ་ནས་གར་བྱས་པས། སྐྱེ་བོ་ཀུན་ན་རེ་གར་བྱེད་པ་ནི་རིགས་ངན་ཡིན་ནོ་བྱས་པས།
དེར་ལྷ་ལྕམ་གཉིས་སྐྱེངས་ནས་བྱང་ཆུབ་ཀྱི་ཤིང་གི་གྲིབ་མ་ལ་ཡིབ་ཏུ་ཕྱིན་པ་ལ་ཤིང་ལ་ཀུ་ཀུ་ཕྱུང་མོ་
ཡུག་བྱས་པས། ཡལ་ག་གཅིག་ཆོག་ནས་དེ་ས་ལ་མ་ལྷུང་བར་བྱས་ཏེ་དགེ་སློང་ལ་ཕུལ་ལོ། །དགེ་སློང་
གིས་དེའི་རྩ་བའི་ཆ་ལ་མཆོད་སྡོང་བསྲུབས་ནས་དེ་བཞིན་གཤེགས་པ་གསུམ་གྱི་གདུང་རིང་བསྲེལ་
-282 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དེའི་ནང་དུ་བཞུགས་སོ། །ཡང་རྩེ་མོའི་ཆ་ལ་མེ་ཏོག་བཏགས་ནས་ཕྱག་ཏུ་བསྣམས་ནས་བྱོན་ནོ། །དེ་
ནས་ཡང་གནས་ཆེན་པོ་བརྒྱད་དུ་བྱོན་པས། (༡༦༨བ)གནས་ཆེན་པོ་བརྒྱད་ན་བྱེ་མའི་འབྲུམ་བུ་རེ་རེའི་
སྟེང་ན་ཡ
ཡང་སངས་རྒྱས་སྤྲུལ་པའི་སྐུ་བྱེ་བ་ཕྲག་དགུ་བཞུགས་པར་གཟིགས་ནས་དེར་བྱེ་མ་བྲེ་བརྒྱད་
ཀྱང་བསྣམས་ནས་བྱོན་ནོ། །དེ་ནས་ཡང་ཆུ་བོ་ནི་རཉྫ་རའི་འགྲམ་དུ་བྱོན་པས་དེའི་བྱེ་མ་རེ་རེའི་སྟེང་ན་
ཡང་བྱང་ཆུབ་སེམས་དཔའ་འབུམ་འབུམ་བཞུགས་པར་གཟིགས་ནས། དེ་ཡང་སྤྲུལ་པའི་སྐུ་དངོས་དང་
འདྲ་བར་མཁྱེན་ནས་ཡང་བྱེ་མ་བྲེ་གང་ཡང་བསྣམས་ནས་བྱོན་ཏེ་དེ་ལྟར་དབུས་ཀྱི་རྫས་ངོ་མཚར་ཅན་
ལྔ། རྒྱ་གར་ནས་རྫས་ངོ་མཚར་ཅན་ལྔ་སྟེ། དེ་ལྟར་རྫས་ངོ་མཚར་ཅན་བཅུ་པོ་དེ་བསྣམས་ནས་བྱང་ཕྱོགས་
ཁ་བ་ཅན་དུ་བྱོན་ནས་བྲག་སྟོད་ཚལ་དུ་ཐུགས་རྗེ་ཆེན་པོ་སྲོང་བཙན་སྒམ་པོ་བཞུགས་པའི་དྲུང་དུ་ཙནྡན་
སྦྲུལ་གྱི་སྙིང་པོའི་ནང་ནས། ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་རང་བྱོན་གྱི་མཐའ་ནས་ཕར་ལ་
ཙནྡན་སྦྲུལ་གྱི་སྙིང་པོ་དང༌། ཙནྡན་གོར་ཤི་ཤའི་སྐུ་དང་། དེ་རྣམས་བྱང་ཆུབ་ཀྱི་ཤིང་གི་མཆོད་སྡོང་གི་སྟེང་དུ་
བཞུགས་པ། དེའི་མདུན་ན་ཕར་ལ་བྱང་ཆུབ་ཀྱི་ཤིང་གི་མཆོད་སྡོང་དང་། རྟེན་བདེ་བར་གཤེགས་པའི་རིང་
བསྲེལ་གྱི་སྙིང་པོ་ཅན་གསུམ་བཞུགས་པའི་མདུན་ན་ཕར་ལ་རྫ་ས་གཞན་རྣམས་ཀྱང་རིམ་གྱིས་ཕུལ་བས།
རྒྱལ་པོ་སྲོང་བཙན་སྒམ་པོའི་ཐུགས་དགོངས་ལ། ང་ཡི་དམ་གྱི་ལྷ་དང་ཕྲད་པས་སེམས་ཅན་གྱི་དོན་བྱེད་པ་
ལ་ཚེགས་མེད་སྙམ་ནས་ཐུགས་དགེས་པར་གྱུར་ཏོ། །སྤྲུལ་པའི་དགེ་སློང་ཡང་རྒྱལ་པོ་ལ་བསྐོར་བ་བྱས་
ནས་སླར་རྒྱལ་པོའི་སྨིན་མཚམས་སུ་ནུབ་བོ། །དེ་ནས་རྒྱལ་པོའི་ཡི་དམ་མཆོད་གནས་དེ་རྣམས་ལ་བུ་མོ་
ངོ་མཚར་ཅན་ལོ་བཅུ་དྲུག་ལོན་པ་མི་ལས་འདས་པ་ལྟ་བས་ཆོག་མི་ཤེས་པ་གྲོང་པའི་ཆོས་ཀྱིས་མ་གོས་
པ་མཆོད་པ་བཤམས་པའི་ལས་ལ་མཁས་པ། དེ་འདྲ་བ་བཅུ་དྲུག་གིས་མཆོད་པ་རྒྱུན་མི་ཆད་པར་ཕུལ་
ལོ། །དེ་ནས་རྒྱལ་པོ་ནི་ཐུགས་དམ་ལ་བརྟེན་པས་རྟེན་དེ་རྣམས་དང་མི་འབྲལ་བར་བཞུགས་སོ། །ཡི་
དམ་གྱི་ལྷ་སྤྱན་དྲངས་པའི་མཛད་པའོ།། །།
པ་
- 283 ཡ



མ་ཎི་བཀའ་འབུམ།
སྐུ་གསུང་ཐུགས་ཀྱི་རྟེན་བྱོན་པའི་མཛད་པ།
(༡༦༩ན)དེ་ནས་རྒྱལ་པོས་ངའི་ཡབ་མེས་ལྷ་ཐོ་ཐོ་རིའི་གཉན་བཙན་གྱིས་བོད་ཁ་བ་ཅན་
་པའི་
དོན་གང་དང་གང་དུ་བཞུགས་ནས་མཛད་བས
བསམས་པས། དམར་པོའི་རི་ལ་བཞུགས་ནས་མཛད་པར་
མཁྱེན་ནོ། །ང་རང་ཡང་ཡབ་མེས་ཀྱིས་བྱིན་གྱིས་བརླབས་ཤིང་བཀྲ་ཤིས་པའི་གནས་དེར་ཕྱིན་ནས། ཁ་
བ་ཅན་གྱི་དོན་བྱ་སྙམ་དུ་དགོངས་སོ། །དེ་ནས་སྣོན་མདའ་སྦྲ་སྟོད་ཚལ་ནས་བཏེག་སྟེ། མཆོད་གནས་
རྣམས་བཞོན་པ་ལ་སྤྱན་དྲངས་ནས། ཡར་འཕྲང་གི་བྲག་བྱ་ཁྱུང་གི་གཤོག་པ་འདྲ་བའི་མདུན་དུ་བཞུགས་
ནས། རྒྱལ་པོ་དང་། སྣ་ཆེན་པོ་ཆུ་འགྲམ་དུ་བྱོན་ཏེ་ཁྲུས་མཛད་པ་དང་། ཆུ་ནང་ན་འོད་ཟེར་ཁྲ་ཤིག་ཤིག་
སྣང་ངོ༌། །སྣ་ཆེན་པོས་འདི་ཅི་ལགས་ཞེས་གསོལ་པས། བཀའ་སྩལ་པ་ཁོ་བོ་སྐུ་བལྟམས་པ་དང་དུས་
གཅིག་ཏུ་ཡར་འཕྲང་གི་བྲག་ལ་གསུང་གི་སྙིང་པོ་ཡི་གེ་དྲུག་པ་དང་། མར་འཕྲང་གི་བྲག་ལ་ཐུགས་ཀྱི་
སྙིང་པོ་ཤེལ་གྱི་མཆོད་རྟེན་ཅིག་རང་བྱུང་དུ་བྱུང་འདུག་སྟེ། འདི་གསུང་གི་སྙིང་པོ་ཡི་གེ་དྲུག་པའི་གཟུགས་
བརྙན་གྱི་འོད་ཡིན་ནོ། །སྐུའི་ངོ་བོ་ནི་ང་ཉིད་ཡིན་ནོ། །སྐུ་གསུང་ཐུགས་ཀྱི་རྟེན་བྱོན་པའི་མཛད་པའོ།། །།
བོད་ཡུལ་དུ་ཡི་དམ་གྱི་ལྷ་རང་འཁྲུངས་སུ་བྱོན་པའི་མཛད་པ།
དེ་ནས་དམར་པོ་རི་སྟག་བྱི་ཁུང་དུ་འཛུལ་བ་འདྲ་བའི་སྟེང་དུ་བཞུགས་ཏེ། ངས་ཁ་བ་ཅན་པའི་
མི་རྣམས་ལྷ་མིའི་བདེ་བ་དང་། ཉན་རང་གི་བདེ་བ་ལ་བཀོད་ཀྱང་དོན་ཆེན་པོར་མི་འགྱུར་བས། །བླ་ན་
མེད་པའི་བྱང་ཆུབ་ལ་འགོད་དགོས། དེ་ལ་ཐེག་པ་ཆེན་པོའི་ཆོས་དར་བར་བྱ་སྙམ་ནས། །ཙནྡན་སྦྲུལ་གྱི་
སྙིང་པོའི་སྐུ་ལ་མཆོད་དེ་གསོལ་བ་བཏབ་བོ། །གསོལ་བ་བཏབ་མ་ཐག་ཏུ་ཙནྡན་གྱི་སྐུས་གསུང་ཕྱུང་སྟེ།
རྒྱལ་པོ་ཆེན་པོ་དེ་ལྟ་ན་ཁྱོད་ཀྱིས་ངའི་སྐུ་ཅིག་བཞེངས་ཤིག་གསུང་ངོ༌། །རྒྱལ་པོའི་ཐུགས་ལ་ལྡེར་སོ་ལ་
- 284 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དགོས་པའི་རྫས་རྣམས་མདུན་དུ་བསགས་ནས། སྲོག་ཤིང་ནི་བྱང་ཆུབ་ཀྱི་ཤིང་ལ་བྱ། རུ་ཤིང་ནི་ཙནྡན་
གོར་ཤི་ཤ་ལ་བྱ། རྩིབ་མ་ནི་རྒྱ་མཚོའི་འཇིག་མ་ལ་བྱ། སྐུ་ཤ་ནི་གནས་ཆེན་བརྒྱད་ཀྱི་ས་དང་། (༡༦༩བ)
ཆུ་ཀླུང་ནེ་རཉྫ་རའི་ཕྱེ་མ་དང་། ཙནྡན་གཉིས་བདར་བའི་ཕྱེ་མ་.
མ་རྣམས་བ་དཀར་མོའི་འོ་མས་སྦྲུས་པའི་
འཇིམ་པ་ལ་བྱ། ནང་རྫོངས་ནི་མཆོད་རྟེན་གསུམ་དང་། སངས་རྒྱས་གསུམ་གྱི་རིང་བསྲེལ་ལ་བྱ། ཙནྡན་
སྦྲུལ་གྱི་སྙིང་པོའི་སྤྱན་རས་གཟིགས་འདི་ཉིད་ཐུགས་ཀར་ཡེ་ཤེས་སེམས་དཔའི་ཚུལ་དུ་བཞུགས་པ་
ཅིག་བྱའོ་སྙམ་པའི་ངང་ལ་མཚན་མོ་འདས་པ་དང་། ནང་པར་དགུང་སངས་པ་ན་ཙནྡན་སྦྲུལ་གྱི་སྙིང་
པོའི་སྤྱན་རས་གཟིགས་ཀྱི་སྐུ་ཅི་འདྲ་བ་དེ་འདྲ་བ་ཞིག །ཆ་རྐྱེན་དེ་དག་ལ་རང་འཁྲུངས་སུ་བྱུང་ནས་
བཞུགས་པ་ཅིག་འདུག་པར་གཟིགས་སོ། །དེ་ཡང་སྐུ་མདོག་དཀར་པོ་ཞབས་མཉམ་པར་བཞེངས་པ།
ཞལ་བཅུ་གཅིག་པ། རྩ་བའི་ཞལ་གསུམ་འཛུམ་པ་དང་ལྡན་པ། དེའི་སྟེང་མ་གསུམ་རབ་ཏུ་བཞད་པ། །
དེའི་སྟེང་མ་གཉིས་ཅུང་ཟད་ཁྲོ་བ། དེའི་སྟེང་མ་གཉིས་ཤིན་ཏུ་ཁྲོས་པ། དེའི་སྟེང་མ་ཨ་མི་དེ་བའི་ཞལ་
དབུས་གཙུག་ཏོར་དང་བཅས་པའོ། །ཕྱག་བཅུའི་དང་པོ་གཉིས་ཐུགས་དཀར་ཐལ་མོ་སྦྱར་བ། དེའི་འོག་
མ་གཉིས་གཡས་ཕྲེང་བ་དང་གཡོན་པདྨ། དེའི་འོག་མ་གཉིས་གཡས་འཁོར་ལོ་དང་གཡོན་རིལ་བུ་སྤྱི་
བླུགས། དེའི་འོག་མ་གཉིས་གཡས་མཆོག་སྦྱིན་དང་གཡོན་དཔག་བསམ་གྱི་ཤིང་། ཐ་མ་གཉིས་གཡས་
སྤྲུལ་པའི་སྐུ་ཤཱཀྱ་ཐུབ་པ་དང་གཡོན་མདའ་གཞུ་བསྣམས་པ། ཨ་མི་དེ་བ་མན་ཆད་རྒྱལ་པོ་ཉིད་ཀྱི་སྐུ་
དང་ཆུ་ཞེང་གབ་པར་མཉམ་པར་འདུག་པས་ངོ་མཚར་སྐྱེས་སོ། །རྒྱལ་པོའི་ཐུགས་ལ་ཙནྡན་གྱི་སྐུ་དེ་ཡེ་
ཤེས་སེམས་དཔའི་ཚུལ་དུ་བཞུགས་ན་ཅི་མ་རུང་སྙམ་མ་ཐག་ཏུ། སྐུ་དེ་དར་ཤམ་བུས་གོང་དུ་བརྗེས་
ནས། ཞབས་གཡས་པ་བསྐུམ་པ་ནས་འོད་བྱུང་བས། ཙནྡན་གྱི་སྐུ་ཞབས་གཡས་པའི་མཐིལ་ན་ཡར་སྤྱན་
དྲངས་ཏེ་ཐུགས་དཀར་ཐིམ་མོ། །བོད་ཡུལ་དུ་ཡི་དམ་གྱི་ལྷ་རང་འཁྲུངས་སུ་བྱོན་པའི་མཛད་པའོ།། །།
- 285 -



མ་ཎི་བཀའ་འབུམ།
བལ་མོ་བཟའ་ཁྲི་བཙུན་བོད་ཡུལ་དུ་སྤྱན་དྲངས་ཤིང་
རྒྱལ་པོ་དང་ཞལ་མཇལ་བའི་མཛད་པ།
དེ་ནས་རྒྱལ་པོས་འཇིག་རྟེན་པ་དང་སྒོ་བསྟུན་ཏེ་ཁབ་བཞེས་པར་དགོངས་ནས། ཐུགས་རྗེ་ཆེན་
(༡༧༠ན)པོའི་སྐུ་རང་བྱུང་ལ་མཆོད་ཅིང་བསྟོད་ཏེ། གསོལ་བ་བཏབ་པས་ཐུགས་ཀ་ནས་འོད་ཟེར་
གཉིས་སྤྲོས་ཏེ། གཅིག་བལ་ཡུལ་དང་། གཅིག་རྒྱ་ནག་ཏུ་སོང་ངོ་། །བལ་ཡུལ་དུ་སོང་བ་དེ་ལ་གཟིགས་
པས། བལ་པོའི་རྒྱལ་པོ་འོད་ཟེར་གོ་ཆ་ཞེས་བྱ་བ་ལ། བུ་མོ་ལྷ་གཅིག་ཁྲི་བཙུན་ཞེས་བྱ་བ་ལོ་བཅུ་དྲུག་
ལོན་པའི་ན་ཚོད་ཅན་མཚན་དང་དཔེ་བྱད་དུ་ལྡན་པ། དཀར་ལ་དམར་བའི་མདངས་ཆགས་པ་ལྷ་མོ་ཁྲོ་
གཉེར་ཅན་གི་སྤྲུལ་པ། རིགས་པའི་གནས་མཐའ་དག་དང་རིན་པོ་ཆེའི་བང་མཛོད་ལ་མངའ་བརྙེས་པ་
ཅིག་འདུག་པར་གཟིགས་སོ། །རྒྱ་ནག་ཏུ་སོང་བ་དེ་ལ་གཟིགས་པས། ལྷའི་རྒྱལ་པོ་ཐང་ཐའི་ཟུང་ཞེས་
བྱ་བ་ལ། བུ་མོ་ལྷ་གཅིག་ཀོང་ཇོ་ཞེས་བྱ་བ་ལོ་བཅུ་དྲུག་ལོན་པའི་ན་ཚོད་ཅན། མཚན་དང་དཔེ་བྱད་ལྡན་པ་
སྐུ་མདོག་སྔོ་སངས། ལྷ་མོ་སྒྲོལ་མའི་སྤྲུལ་པ། ལུང་དང་རིགས་པའི་བསྟན་བཅོས་མཐའ་དག་ལ་མངའ་
བརྙེས་ཤིང་། རིན་པོ་ཆེ་སྣ་ཚོགས་ཀྱི་བང་མཛོད་དང་ལྡན་པ་ཅིག་འདུག་པར་གཟིགས་སོ། །ནང་པར་ཉི་
མ་ཤར་བ་དང༌། བློན་པོ་མགར་དང་། ཐོན་མི་སམྦྷོ་ཊ་གཉིས་ཀྱིས་རྒྱལ་པོ་ལ་ཕྱག་བྱས་ཏེ་སྙན་གསོལ་
བའི་ཚེ། རྒྱལ་པོས་བལ་པོ་དང་རྒྱ་ནག་གཉིས་ན་ངའི་བཙུན་མོར་འོས་པའི་ལྷ་གཅིག་གཉིས་འདུག་པ་
རྨིས་སོ་ཞེས་གསུངས་སོ། །གསུངས་མ་ཐག་ཏུ་བློན་པོ་གཉིས་ཀྱིས་ལྷ་གཅིག་དེ་གཉིས་བདག་ཅག་གིས་
རྒྱལ་པོའི་བཙུན་མོར་སྤྱན་འདྲེན་ནོ་ཞེས་གསོལ་ནས། འོ་ཐང་གི་མཚོ་འགྲམ་ལྗོན་ཤིང་གི་བསིལ་གྲིབ་
ཏུ་འདུན་མ་ལ་ཚོགས་པ་དང་། བློན་པོ་བདུན་གྱིས་འཁྱོས་མ་བསྡུས་པས། ཤ་རྐང་པ་གཉིས། ལག་པ་
གཉིས། བྲང་དལ་གཉིས། མཇིང་པ་གཅིག་བྱུང་ངོ༌། །དེ་ལ་ཐོན་མི་སམྦྷོ་ཊ་ན་རེ། མི་བདུན་གྱི་འཁྱོས་མ་
བསྡུས་པས་ཤ་ཁོག་མ་མ་ཉམས་པ་ཅིག་བྱུང་བས་རྟེན་འབྲེལ་ལེགས་པས་བཀྲ་ཤིས་པ་ཡིན་ཟེར་ནས།
མ་,
- 286 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ད་འདུན་མ་ལ་རྒྱ་མ་ཆུང་། སྨོན་ནེ་ལ་ཁམ་མ་ཆུང་(༡༧༠བ)ཅིག་ཟེར་རོ། །དེར་ཡང་བློན་པོ་མགར་སྟོང་
བཙན་ན་རེ་འདུན་མ་ལ་རྒྱ་མི་ཆུང་། སྨོན་ནེ་ལ་ཁམ་མི་ཆུང་བར་བྱེད་པ་ལ། རྒྱལ་པོའི་མནལ་ལམ་དུ་
བྱུང་བའི་ནུབ་ཕྱོགས་བལ་པོའི་ཡུལ་ན་ལྷ་གཅིག་དཀར་མོ་དང་། ཤར་ཕྱོགས་རྒྱ་ནག་གི་ཡུལ་ན་ལྷ་གཅིག་
སྔོན་མོ་གཉིས་སྤྱན་དྲངས་ནས། རྒྱལ་པོའི་བཙུན་མོར་འབུལ་ལོ་ཟེར་བ་དང་། དེའི་ཚེ་ཐམས་ཅད་འཛུམ་
བྱས་ནས་སྤྱན་འདྲེན་པར་གྲོས་འཆམ་མོ། །དེའི་ཐབས་རྒྱལ་པོ་རང་ལ་ཇི་ལྟར་བྱ་ཞུས་པས། རྒྱལ་པོའི་
ཞལ་ནས་དེ་ལེགས་ཀྱིས། ད་འོ་ན་སྟོན་ཟླ་ར་བའི་ཚེས་བརྒྱད་སྐར་མ་རྒྱལ་ལ་བབ་པའི་དུས་སུ་ཉི་མ་རི་
རྩེ་ལ་ཤར་བ་དང༌། བློན་པོ་མགར་གྱིས་གཙོ་བྱས་པའི་རྟ་པ་བརྒྱུས་གསེར་གྱི་དོང་རྩེ་བརྒྱ། གསེར་གྱི་
ཁྲབ་ལ་རིན་པོ་ཆེ་སྣ་ཚོགས་ཀྱིས་ཕྲ་བཏབ་པ་དང་། ངའི་བཀའ་ཤོག་གི་སྒྲོན་བུ་འདི་རྣམས་ཁྱེར་ལ་བྱ་
ཁྭ་ཏའི་སྐད་ཀྱིས་མ་ནོན་པའི་གོང་དུ། འཕགས་པ་ཁྲོ་གཉེར་ཅན་གྱི་མཚན་ནས་བརྗོད་ཅིང་བལ་ཡུལ་དུ་
སོང་ཅིག །དོན་འགྲུབ་པར་འགྱུར་རོ་ཞེས་བཀའ་སྩལ་ལུང་བསྟན་ནས་ཕྱིན་པ་དང་། བལ་ཡུལ་དུ་རྟོལ་
ཏེ་བལ་རྗེ་དང་མཇལ་བས། ཁྱེད་གང་ནས་འོངས་པ་ཡིན་ཟེར་དུ་འོང་གིས། དེ་ཙ་ན་ངེད་མཐའ་འཁོབ་
ཀྱི་རྒྱལ་པོ་སྲོང་བཙན་སྒམ་པོའི་བློན་པོ་ཡིན་གྱིས། ཁྱེད་ཅི་བྱེད་དུ་འོངས་པ་ཡིན་ཟེར་དུ་འོང་གིས། དེ་
ཙ་ན་གསེར་གི་དོང་རྩེ་རྒྱལ་པོ་ལ་ཕུལ་ལ། ངེད་ལྷ་གཅིག་ཁྲི་བཙུན་གཉེན་དུ་འདོད་པ་ཡིན་གྱིས་ལ། དེ་
མ་ཐག་ལྷ་གཅིག་ཁྲི་བཙུན་དེའི་རྒྱབ་ཏུ། མིའི་རིན་པོ་ཆེ་གསེར་གྱི་ཁྲབ་ལ་ལྷའི་རིན་པོ་ཆེས་ཕྲ་བཏབ་པ་
ཡོན་ཏན་དུ་མ་དང་ལྡན་པ། ལྷོ་འཛམ་བུའི་གླིང་གི་ནོར་ལ་ཡོན་ཏན་ཆེ་བ། གོང་ཐང་འདི་ཚོད་རི་ཞེས་
དཔྱད་དུ་མི་བཏུབ་པ་འདི་སྐོན་ལ། བུ་མོ་ངེད་ལ་མི་གནང་བའི་ཐབས་མེད་གྱིས་ཤིག །དེ་སྐད་བྱས་ཙ་
ན་ཁྱེད་མཐའ་འཁོབ་ཀྱི་རྒྱལ་པོ་ལ་ཁྲིམས་མེད། སྐུ་གསུང་ཐུགས་ཀྱི་རྟེན་མེད། ལོངས་སྤྱོད་མེད། ཁྱེད་
ཀྱི་རྒྱལ་ཁམས་སུ་ཁྲིམས་འཆའ་ནུས་ན་བྱིན་གྱིས་ཟེར་དུ་འོང་གིས་དེ་ཙ་ན་བཀའ་ཤོག་གི་(༡༧༡ན）
སྒྲོམ་བུ་འདི་རྣམས་ཕྱག་ཏུ་ཕུལ་ཅིག་གསུངས་སོ། །དེ་ནས་བློན་པོ་མགར་གིས་ལོ་ཙཱ་བ་བར་དུ་བཅུག་
ནས། རྒྱལ་པོས་གསུང་བ་བཞིན་བྱས་སོ། །རིན་པོ་ཆེའི་ཁྲབ་འདི་ཡོན་ཏན་དུ་མ་དང་ལྡན་པ་སྟེ་མི་ནད་
ཕྱུགས་ནད་བྱུང་བའི་ཚེ་འདི་གྱོན་ནས་གྲོང་གི་མཐའ་མ་བསྐོར་ན་ནད་ཆད་ནུས། སད་དང་སེར་བ་བཙའ་
- 287-



མ་ཎི་བཀའ་འབུམ།
དང་མུ་གེ་བྱུང་གིས་དོགས་པའི་ཚེ་འདི་གྱོན་ནས་ཞིང་གི་མཐའ་མ་བསྐོར་ན་སད་ལ་སོགས་པ་ཆད་ནུས།
ཡང་གཡུལ་དུ་འཇུག་དུས་སུ་འདི་གྱོན་ན་གཡུལ་ལས་རྒྱལ་ནུས། ངོ་མཚར་ཆེ་ཞིང་འཛམ་བུའི་གླིང་ན་
རིན་དཔྱད་དུ་མི་བཏུབ་པ་འབུལ་ཞིང་མཆིས། ལྷ་གཅིག་ཁྲི་བཙུན་རྒྱལ་པོའི་བཙུན་མོ་ལ་ཞུ་འཚལ་ཞེས་
ཞུས་པ་དང་། བལ་པོའི་རྒྱལ་པོས་ཁྲེལ་དགོད་བྱས་ཏེ་ལན་ཅི་ཡང་མི་སྨྲ་བར་མིག་མི་འབྱེད་པ་བཙུམས་
ནས་དེ་ནས་རིང་པོར་བསམས་ཏེ། ཁྱེད་ཀྱིས་ངའི་གཉེན་ཟླ་མི་འོང་ཁྱེད་པས་ང་བཟང་ང་ལ་དགེ་བཅུའི་
ཁྲིམས་ཆགས། ཁྱེད་མཐའ་འཁོབ་ཀྱི་རྒྱལ་པོ་ལ་ཁྲིམས་མེད། ཁྱེད་ཀྱི་རྒྱལ་ཁམས་སུ་ཁྲིམས་འཆའ་ནུས་
ན་ངས་བུ་མོ་སྦྱིན་གྱིས། དེ་མིན་ན་མི་སྟེར་གྱིས་ལ་དེའི་ལན་ཁྱེད་རང་གི་རྒྱལ་པོ་ལ་དྲིས་ལ་ཁྱེར་ཤོག་
ཟེར་བས། དེ་ཙ་ན་སྒྲོམ་བུ་འདི་ཕུལ་ཅིག་གསུང་བ་དྲན་ནས། བློན་པོ་མགར་ན་རེ། རྗེ་གཅིག་ལགས་
བོད་དང་བལ་པོའི་བར་དུ་ས་ཐག་རིང་བས། ཕྲིན་རེ་རེ་ལ་ཕར་འགྲོ་ཚུར་འགྲོ་བགྱིས་ན། ངེད་ཀྱིས་ལྷ་
གཅིག་ཁྲི་བཙུན་སྤྱན་འདྲངས་པའི་དུས་མི་མཆི་བ་
བས་དེའི་ལན་དུ་རྒྱལ་པོའི་བཀའ་ཤོག་གི་སྒྲོམ་བུ་འདི་
བསྐུར་བ་ལགས་བྱས་པས། གསེར་གི་སྒྲོམ་བུ་ཅིག་རྒྱལ་པོའི་ཕྱག་ཏུ་ཕུལ་བས། དེར་རྒྱལ་པོས་སྒྲོམ་བུ་
དེའི་ཁ་ཕྱེ་བས་དེའི་ནང་ནས་བལ་པོའི་ཡི་གེ་བྱུང་སྟེ་བཀླགས་པས། ཁྱེད་ལྷོ་བལ་གི་རྒྱལ་པོ་ལ་ཁྲིམས་
ཆགས། ངེད་བོད་ཀྱི་རྒྱལ་པོ་ལ་ཁྲིམས་མེད་དེ། རྒྱལ་པོ་ཁྱེད་ཁྲིམས་ལ་དགེས་ཤིང་ལྷ་གཅིག་ཁྲི་བཙུན་
བཀས་གནང་ན། ངས་ཉི་མ་གཅིག་ལ་སྐུ་ལུས་ཀྱི་བཀོད་པ་ལྔ་སྟོང་དུ་སྤྲུལ་ནས། བོད་ཁ་བ་ཅན་གྱི་
རྒྱལ་ཁམས་(༡༧༡བ)ཐམས་ཅད་དུ་སྤྲུལ་པས་དགེ་བཅུའི་ཁྲིམས་བཅས་ལ་བཞག་གིས། དེ་ངོ་མཚར་
རམ་བྱ་བ་བྲིས་ནས་བྱུང་བས། བལ་པོའི་རྒྱལ་པོའི་ཐུགས་ལ་འདི་བདེན་ནམ་མི་བདེན་སྙམ་ནས་བདེན་
ན་ནི་ང་བས་ཁོ་བཟང་བར་འདུག །མི་བདེན་ན་ཁོས་ང་ལ་བརྙས་པ་ཆེན་པོ་བྱས། བདེན་ན་ནི་ངས་ཁོ་
ཐུབ་པར་དཀའ་བ་ཅིག་འདུག་སྙམ་ནས་ཐེ་ཚོམ་དུ་གྱུར་ཏོ། །ཡང་བལ་པོའི་རྒྱལ་པོས་སྨྲས་པ། ཁྱེད་
མཐའ་འཁོབ་ཀྱི་རྒྱལ་པོས་ངའི་དྲུང་དུ་ཁས་ལེན་དག་ཆེ་བར་འདུག་སྟེ་དེ་ཙམ་གྱིས་གོ་མི་ཆོད་པས། ང་
ལ་སྐུ་གསུང་ཐུགས་ཀྱི་རྟེན་གྱི་མཆོད་གནས་ཡོད། ཁྱེད་ལ་མེད་པས་ཁྱེད་རང་གི་རྒྱལ་ཁམས་སུ་སྐུ་
གསུང་ཐུགས་ཀྱི་རྟེན་མཆོད་གནས་གཙུག་ལག་ཁང་བཞེངས་ནུས་ན་བུ་མོ་སྦྱིན་གྱིས། དེ་མི་ནུས་ན་མི་
- 288 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
སྟེར་གྱིས་ལ་དེའི་ལན་ཁྱེད་རང་གི་རྒྱལ་པོ་ལ་དྲིས་ལ་ཁྱེར་ལ་ཤོག་གསུང་བ་དང་། ཡང་བློན་པོ་མགར་
གྱིས་གོང་ལྟར་དུ་བཀའ་ཤོག་གི་སྒྲོམ་བུ་ཅིག་གཏད་པས། དེ་ཁ་ཕྱེ་བ་དང་དངུལ་གྱིས་བྲིས་པའི་བལ་
པོའི་ཡི་གེ་ཅིག་བྱུང་ནས་དེ་བཀླགས་པས། ཁྱེད་ལ་མཆོད་གནས་ཡོད། ང་མཐའ་འཁོབ་ཀྱི་རྒྱལ་པོ་ལ་
སྐུ་གསུང་ཐུགས་ཀྱི་རྟེན་མཆོད་གནས་མེད་དེ། དེ་ལ་དགེས་ཤིང་ལྷ་གཅིག་ཁྲི་བཙུན་བཀས་གནང་ན།
ངས་ཉི་མ་གཅིག་ལ་སྐུ་ལུས་ཀྱི་བཀོད་པ་ལྔ་སྟོང་དུ་སྤྲུལ་ལ། གཙུག་ལག་ཁང་བརྒྱ་རྩ་བརྒྱད་བཞེངས་པའི་
སྒོ་ཐམས་ཅད་ནུབ་ཕྱོགས་བལ་པོའི་ཡུལ་དུ་བསྟན་ལ་བཞག་གིས་དེ་ངོ་མཚར་རམ་བྱ་བ་བྲིས་ནས་བྱུང་
བས། དེར་བལ་པོའི་རྒྱལ་པོ་ཐུགས་དགོངས་ལ་འདི་ནི་ངས་ཐུབ་པར་དཀའ་བ་ཅིག་འདུག་སྟེ། བུ་མོ་མ་
བྱིན་ན་ནི་ཁོས་དེ་ཙམ་པའི་སྤྲུལ་པ་བྱས་དམག་དྲངས་ནས་ང་བསད། ངའི་གྲོང་ཁྱེར་ཐམས་ཅད་འཇོམས།
ལྷ་གཅིག་ཁྲི་བཙུན་ཀྱང་དབང་མེད་ཁྱེར་བར་འདུག་གོ་སྙམ་ནས་སྟེར་བར་དམ་བཅས་ཁས་ནི་མ་བླངས
སོ། །བོད་ཀྱི་བློན་པོ་རྣམས་བརྟན་ནས་མི་བརྟན་པའི་ཕྱིར་དུ་ཡང་སྨྲས་པ། ཁྱོད་ཀྱི་རྒྱལ་པོས་ཁྲིམས་
འཆའ་ནུས་ཤིང་གཙུག་(༡༧༢ན)ལག་ཁང་བཞེངས་ནུས་ཞེས་ཁས་ལེན་དག་ཆེ་བར་འདུག་སྟེ་དེ་ཙམ་
གྱིས་གོ་མི་ཆོད་པས། ང་ལ་སངས་རྒྱས་འོད་སྲུངས་ནས་ད་ལྟ་ཚུན་ཆད་དུ་རྒྱུན་ཆད་མ་མྱོང་བའི་འདོད་
པའི་ཡོན་ཏན་ལྔ་ཡོད་པ་ཡིན། ཁྱེད་མཐའ་འཁོབ་ཀྱི་རྒྱལ་པོ་དབུལ་བ་ཡིན། ངའི་ལོངས་སྤྱོད་ཀྱི་དོད་པོ་
ཕེར་ན་ལྷ་གཅིག་ཁྲི་བཙུན་སྦྱིན་གྱིས། དེ་མིན་ན་མི་སྟེར་གྱིས་ལ་དེའི་ལན་ཁྱེད་རང་གི་རྒྱལ་པོ་ལ་དྲིས་
ལ་ཤོག་བྱས་པ་ལ། ཡང་བློན་པོ་མགར་སྟོང་བཙན་ཡུལ་སྲུང་གིས་བཀའ་ཤོག་གི་སྒྲོམ་བུ་ཅིག་གཏད་
ནས་དེའི་ཁ་ཕྱེ་བ་དང་། འདི་སྐད་བྱ་བ་བྲིས་ནས་བྱུང་སྟེ། ཁྱེད་བལ་པོའི་རྒྱལ་པོ་ཕྱུག་ལ། ང་མཐའ་
འཁོབ་ཀྱི་རྒྱལ་པོ་དབུལ་བ་ཡིན་ཀྱང་དེ་ལ་དགེས་ཤིང་ལྷ་གཅིག་ཁྲི་བཙུན་བཀས་གནང་ན། ཁ་བ་ཅན་
གྱི་རྒྱལ་ཁམས་འདི་རུ་གསེར་དངུལ་ལ་སོགས་པའི་རིན་པོ་ཆེ་སྣ་ཚོགས་ཀྱི་གཏེར་ཁ་བྱེ་བ་དང་། མིག་
གི་དབང་པོའི་ཡུལ་དུ་གྱུར་པ་གཟུགས་ཡིད་དུ་འོང་བ་དང་། རྣ་བ་དང་། སྣ་དང༌། ལྕེ་དང༌། ལུས་ཀྱི་དབང་
ར་པའི་སྒྲ་དང་། དྲི་དང་། རོ་དང་། རེག་བྱ་ལ་སོགས་པ་ཡིད་དུ་འོང་བ་རྣམ་པ་སྣ་ཚོགས་
པ་སྤྲུལ་ལ། མཐར་ཁྱེད་རྒྱལ་ཁམས་གཞན་གྱི་རིན་པོ་ཆེ་ཐམས་ཅད་ཀྱང་ངའི་རྒྱལ་ཁམས་ལ་རག་ལས་
ལ་
པོའི་ཡུལ་དུ་གྱུར་
- 289 -



མ་ཎི་བཀའ་འབུམ།
པར་བྱ་ཡིས་དེ་ངོ་མཚར་རམ་བྱ་བ་བྲིས་ནས་བྱུང་བས། དེར་བལ་པོའི་རྒྱལ་པོ་འཇིགས་ནས་མཐའི་རྒྱལ་
པོའི་སྒྲོམ་བུ་ལ་ཡང་ཟད་པ་མི་འདུག །ཁོའི་རྣམ་འཕྲུལ་གྱི་སྤྲུལ་པ་ཡང་བསམ་གྱིས་མི་ཁྱབ་པར་འདུག་
པས་སྦྱིན་དགོས་སྙམ་ནས་ཐུགས་དགེས་སོ། །དེ་ནས་ཡབ་རྒྱལ་པོར་རཏ་དེ་བས། ལྷ་གཅིག་ཁྲི་བཙུན་
ལ་ཁྱོད། རྒྱལ་པོ་སྲོང་བཙན་སྒམ་པོའི་བཙུན་མོ་ལ་འགྲོ་དགོས་གསུངས་པ་ལ། ལྷ་གཅིག་ཁྲི་བཙུན་ན་
རེ་ཕ་མ་དང་མི་ཕྲད། མིང་པོ་དང་ཡང་མི་ཕྲད་ཡུལ་ངན་པ་ལྷགས་པ་ཆེ་བ། གྲང་བ་ཆོས་མེད་དེ་རུ་ང་མི་
འགྲོ་ཟེར་རོ། །དེ་ལ་ཡབ་རྒྱལ་པོའི་ཞལ་ནས། ཁོས་སྤྲུལ་པ་ཤེས་པས་ཁོ་ལ་བས་བསྟན་(༡༧༢བ)ན་
ཁོའི་སྤྲུལ་པས་དམག་དྲངས་ང་བསད། ཁྱོད་རང་དབང་མེད་དུ་ཁྱེར། རྒྱལ་ཁམས་ཐམས་ཅད་ཁོས་བཅོམ་
ནས་འགྲོ་བས། དེ་བས་ད་ལྟ་ཙམ་ན་ཕྱིན་ནི་རུང་ཟེར་རོ། །དེ་རུ་ཁྲི་བཙུན་གྱིས་བོད་དུ་འགྲོ་དགོས་པར་
འདུག་སྙམ་ནས། བོད་དུ་བྱོན་པའི་དུས་སུ་ཡབ་རྒྱལ་པོ་ལ་གསོལ་པ། ཀྱེ་མ་ཡབ་གཅིག་རྒྱལ་པོ་ཆེན་པོ་
ལགས། །བོད་ཅེས་བྱ་བ་དམངས་རིགས་གདོལ་པའི་རིགས། །བླུན་ཞིང་མཐའ་འཁོབ་སྟོན་པས་ཞབས་
མ་བཅགས། །མཆོད་པའི་རྟེན་མེད་དགེ་ཚོགས་མ་མཆིས་པས། །རྒྱལ་བའི་འཁོར་བཞི་གྲོགས་བཟང་
དགེ་འདུན་མེད། །ཆོས་དང་ཆོས་མིན་མི་ཤེས་མུན་པའི་སྨག་དང་འདྲ། །ཞེ་སྡང་གདུག་སེམས་ཆེ་བས་
གནོད་སྦྱིན་སྲིན་པོའི་རིགས། །འཕྱོར་ལ་གཡེམ་བག་ཆེ་བས་བྱོལ་སོང་སྤྲེའུའི་རིགས། །དེ་འདྲའི་མཐའ་
འཁོབ་དག་ཏུ་བདག་མཆིས་ན། བདག་གི་བསོད་ནམས་སོགས་པའི་མཆོད་གནས་ཞུ། །ཡབ་ཀྱི་མཆོད་
གནས་ཤཱཀྱ་མུ་ནེ་དང༌། །ཡི་དམ་ཐུགས་རྗེ་ཆེན་པོ་རང་བྱོན་དང་། །བྱམས་པ་ཆོས་ཀྱི་འཁོར་ལོ་བསྐོར་བ་
དང༌། །ཙནྡན་ཇོ་མོ་སྒྲོལ་མ་བདག་ལ་ཞུ། །བོད་ཅེས་བྱ་བ་ཡི་དགས་གྲོང་ཁྱེར་ཏེ། །མི་རྟོགས་རྒྱལ་ཁ
ཡིན་པར་རྒྱལ་བས་ལུང་བསྟན་ཏེ། །རིན་ཆེན་བང་མཛོད་མང་པོ་བདག་ལ་ཞུ། ཁ་བ་ཅན་གྱི་རྒྱལ་ཁམས་
རབ་ཏུ་གྲང་ཞིང་བསིལ། །ཚེ་གཅིག་དྲོས་པའི་གོས་ཅིག་བདག་ལ་ཞུ། །དེ་ལྟར་མ་འདྲིས་མི་ཡི་ཁྲོད་ནང་
དུ། །བདག་གི་བསམ་རྒྱུད་སྤྱོད་པ་ཇི་ལྟར་བགྱི། །ཡབ་གཅིག་རྒྱལ་པོས་བདག་ལ་བཀའ་སྩོལ་ཅིག །ཅེས་
ཞུས་པ་དང་། ཡང་མོའི་མི་འདོད་པའི་གདམས་ཀ་ལ། བདག་བོད་དུ་འགྲོ་ན་མཆོད་གནས་སུ་སངས་རྒྱས་
འོད་སྲུངས་ ཀྱིས་ རབ་གནས་མཛད་པའི་བྱམས་པ་ཆོས་ཀྱི་འཁོར་ལོ་དང༌། ཙནྡན་གོར་ཤི་ཤའི་སྒྲོལ་མ་
དལ་ཁམས་
- 290 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དང་། རང་བྱོན་ཝ་ཏི་བཟང་པོ་དང་། ལྷའི་དབང་པོ་བརྒྱ་བྱིན་གྱི་མཆོད་གནས་ཤཱཀྱ་མུ་ནེ་དགུང་ལོ་བརྒྱད་
པའི་སྐུ་ཚད་དང་བཞི་འདོད་(༡༧༣ན)མིའི་ནོར་ལ་ཡིད་བཞིན་གྱི་ནོར་བུ་རིན་པོ་ཆེ་རཏྟཱ་དེ་བ་དང་། སྟག་ཤ་
དེ་བ་དང་། བཻ་ཌཱུརྱ་དང་གསུམ་གྱིས་གཙོ་བྱས་པའི་རིན་པོ་ཆེའི་བང་མཛོད་བདུན་འདོད་ཟེར་རོ། །དེ་ལ་
ཡབ་རྒྱལ་པོ་རཏྣ་དེ་བས་བཀའ་སྩལ་པ། ཨེ་མ་ཧོ། མིག་འབྲས་འདྲ་བའི་བཙུན་མོ་ཚུར་ཉོན་དང༌། །བོད་
ཅེས་བྱ་བ་ཁྱད་པར་འཕགས་པའི་ཡུལ། །རི་མཐོ་ས་གཙང་གངས་རི་གཉན་གྱི་མགུལ། །བསིལ་ལ་གྲང་
བ་ལྷ་གནས་གཞལ་ཡས་ཁང་། །ཆུ་བོ་བཞི་འབབ་རྒྱ་མཚོ་བཞི་ནི་འཛོམ། །འབྲུ་སྣ་སྣ་ཚོགས་རིན་ཆེན་
སྣ་ཚོགས་འབྱུང་། །རྐང་འགྲོས་དགུ་སྤྱོད་ཐོག་མར་རྟ་ལ་སྤྱོད། །འབངས་ནི་མི་ཡིན་རྗེ་ནི་ལྷ་ཡིས་བྱས། །
འཁོར་བཞི་མེད་ཀྱང་བྱང་ཆུབ་སེམས་དཔའི་རྒྱུད། །དམ་ཆོས་མེད་ཀྱང་རྒྱལ་པོའི་བཀའ་ཁྲིམས་གནས། །
གྲོགས་མཆེད་དགེ་འདུན་མེད་ཀྱང་རྒྱལ་པོ་སྤྲུལ་སྐུ་ཡིན། །དེ་འདྲའི་གནས་སུ་བུ་མོ་ཁྱོད་སོང་ལ། །བདག་
གི་མཆོད་གནས་ཤཱཀྱ་མུ་ནེ་ནི། །ཡོན་བདག་ལྷ་ཡི་དབང་པོས་བྱས། །རྒྱུ་ནི་རིན་ཆེན་སྣ་ཚོགས་ལས། །
བཟོ་བོ་བི་ཤྭ་ཀརྨས་བྱས། །དེ་ཡང་སངས་རྒྱས་བྱིན་རླབས་ཡིན། །སངས་རྒྱས་ཉིད་ཀྱིས་རབ་གནས་མཛད། །
གང་ཞིག་ད་ལྟ་ང་ལ་མཆོད་བྱེད་དང་། །འདས་ནས་སྐུ་གཟུགས་མཆོད་པ་ཁྱད་མེད་གསུངས། །སངས་
རྒྱས་མཆོད་པའི་བསོད་ནམས་ཁྱད་མེད་གསུངས། །དེ་ཕྱིར་ཡོན་ཏན་དཔག་དང་ཚད་མེད་ཕྱིར། །ཡོན་
ཏན་ཚད་མེད་རྒྱལ་བའི་ཞལ་སྐྱིན་འདི། །བརྩེ་བས་བུ་མོ་ཁྱོད་ཀྱི་མཆོད་གནས་མཛོད། །ཝ་ཏི་བཟང་པོ་
འཕགས་པ་རང་བྱོན་འདི། །ཞལ་མཐོང་ཙམ་གྱིས་སངས་རྒྱས་ས་ཐོབ་པས། །དེ་ཡང་བུ་མོ་ཁྱོད་ཀྱི་མཆོད་
གནས་མཛོད། །བྱམས་པ་ཆོས་ཀྱི་འཁོར་ལོ་བསྐོར་བ་འདི། །རྒྱལ་བས་བྱིན་རླབས་རང་བྱུང་བྱོན་པ་ཡིན། །
འདི་མཆོད་མ་འོངས་དུས་སུ་བྱམས་མགོན་ཞབས་དྲུང་སྐྱེ། །དེ་བཞིན་ཡོན་ཏན་དཔག་ཏུ་མེད་པར་འགྱུར། །
ཙནྡན་སྒྲོལ་མ་རང་བྱུང་བྱོན་པ་འདི། །འདི་མཆོད་(༡༧༣བ)འཇིགས་པ་བརྒྱད་དང་བྲལ་གྱུར་ནས། །ཐ་
མ་བྱང་ཆུབ་མངོན་པར་སངས་རྒྱས་འགྱུར། །དེ་བཞིན་ཡོན་ཏན་དཔག་མེད་འབྱུང་བས་ན། །བརྩེ་བས་
བུ་མོ་ཁྱོད་ཀྱིས་བསོད་ནམས་སོགས་པའི་རྟེན་མཛོད་ཅིག །ཁྱོད་ཀྱི་བསམ་རྒྱུད་སྤྱོད་པ་འདི་ལྟར་མཛོད། །
ལྟ་བ་ནམ་མཁའ་བས་ཀྱང་ཡངས་པར་མཛོད། །སྤྱོད་པ་དལ་འབྱོར་བས་ཀྱང་དལ་བར་མཛོད། །གཟེངས་
- 291 -



མ་ཎི་བཀའ་འབུམ།
ནི་རི་རྒྱལ་བས་ཀྱང་མཐོ་བར་མཛོད། །མཛུམ་མདངས་པདྨ་བས་ཀྱང་མཛེས་པར་མཛོད། །ལུས་ཚགས་
དར་མདུད་བོས་ཀྱང་དམ་པར་མཛོད། །རྒྱུད་ནི་རྒྱུ་དར་བས་ཀྱང་འཇམ་པར་མཛོད། །གླེའོ་དར་དཀར་བས་
ཀྱང་གསལ་བར་མཛོད། །ཚགས་ནི་སྨན་རྒྱལ་བས་ཀྱང་བཟང་བར་མཛོད། །སོག་ཐུན་བུང་བ་བས་ཀྱང་
མཁས་པར་མཛོད། །མཉེན་སེམས་གར་སྦྱིན་ལྟ་བུར་ཟིན་པར་མཛོད། །ཤོང་ཡངས་རྒྱ་མཚོའི་གཏིང་བས་
ཟབ་པར་མཛོད། །ཐེག་པ་ས་གཞི་བས་ཀྱང་ཆེ་བར་མཛོད། །ལ་གོར་བར་སྣང་གློག་བཞིན་འཁྱུག་པར་
མཛོད། །ལག་སྤྱད་པདྨ་བས་ཀྱང་གཙང་བར་མཛོད། །གྲོགས་ལ་བྲན་མོ་བཞིན་དུ་གུས་པར་མཛོད། །
དམན་པ་རྣམས་ལ་བུ་བཞིན་བྱམས་པར་མཛོད། །བཟང་པོ་རྣམས་ནི་ཇོ་བོ་བཞིན་དུ་ཁུར། །སེམས་ཅན་
རྣམས་ལ་མ་བཞིན་བརྩེ་བར་གྱིས། །དགེ་བ་རྣམས་ལ་རླུང་བཞིན་བརྩོན་པར་བྱ། །སྡིག་པ་རྣམས་ནི་དུག་
བཞིན་སྤང་བར་བྱ། །དད་པ་དམ་པའི་ཆོས་ལ་ཆེ་བར་མཛོད། །གླེའོ་ཤི་བའི་ཁ་བཞིན་ཉུང་བར་མཛོད། ཁ་
ཟས་སྨན་དང་འདྲ་བར་ཚོད་ཟིན་མཛོད། །རྩི་སྨན་སྲོག་ལྟར་གཞན་ལ་ཕན་པར་མཛོད། །ཉི་ཟླ་བཞིན་དུ་
གསལ་ལ་དངས་པར་མཛོད། །དེ་ལྟར་སྤྱོད་ལ་
ལམ་ཆོས་ལུགས་དགེ་བར་འགྱུར། །རིན་ཆེན་མཛོད་བདུན་
གླང་པོའི་རྒྱབ་ཁལ་བདུན། །བུ་མོ་ཁྱོད་ལ་བརྩེ་བས་རྫོང་བར་བྱ། །བཟོ་རིགས་སྣ་ཚོགས་འཕྲུལ་ཡིག་སྣ་
ཚོགས་དང་། །འཁོར་གཡོག་མང་པོའི་འཁོར་དང་བཅས་པ་ཡང་། །བརྩེ་བས་བུ་མོ་ཁྱོད་ལ་བསྐུར་བར་བྱ། །
(༡༧༤ན)ཚོང་སྒོ་ལ་སྒོ་སྣ་ཚོགས་བཟང་རྣམས་ཀྱང་། །བརྩེ་བས་བུ་མོ་ཁྱོད་ལ་བདག་གིས་དབྱེ། །དེ་
ལྟར་ཡིན་པས་བུ་མོ་ཁྱོད་སོང་ཅིག །སྔོན་ཆད་བུ་མོས་ཕ་ཡུལ་བཟུང་བ་མེད། །དེ་ཕྱིར་བུ་མོ་ཁྱོད་ཀྱང་
བོད་ཡུལ་དབུས་སུ་སོང་། །བཀའ་རྟགས་ཆོས་ལུགས་བཟང་པོ་དར་བར་གྱིས། །རྗེ་ཡི་སྐུ་མཁར་ཕོ་བྲང་
བཙན་པར་ཆོས། །ཆོས་བཞིན་དཀོན་མཆོག་གསུམ་གྱི་རྟེན་ཡང་
རྟེན་ཡང་ཚུགས། ཁྱད་པར་
ར་འཕགས་པའི་རྟེན་ཡང་
བཞེངས་སུ་གསོལ། །གཙུག་ལག་རྒྱལ་བའི་སྐུ་གཟུགས་དམ་པ་བཞེངས། །སངས་རྒྱས་བསྟན་པ་དར་
བར་མཛད་པ་ཡི། །དགེ་འདུན་སྟོན་པའི་བསྟན་པ་དར་བར་གྱིས། །ཞེས་གསུངས་ནས། དེར་ཡབ་ཀྱིས་
ཁས་བླངས་སོ། །དེ་ནས་བོད་ཡུལ་དུ་འོང་བའི་ཚེ་རིན་པོ་ཆེའི་བང་མཛོད་བདུན་ལ། གླང་པོ་ཆེའི་རྒྱབ་ཁལ་
བདུན་བྱས། གླང་པོ་ཆེ་ཆེ་ཤོས་ཅིག་ལ་སྐུ་ཆིབས། དྲེའུ་དཀར་པོ་ཅིག་ལྷ་གཅིག་ཆིབས། །ཙནྡན་གྱི་སྐུ་
- 292 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཕྱག་ཏུ་བསྣམས་ནས་བྱོན། ཡུལ་མང་ཡུལ་ཤིང་སྣ་ཚོགས་སྐྱེ་བའི་ཚལ། ཤར་ཕྱོགས་བྷེ་ཏའི་ནགས་སུ་
དམག་གིས་བསྐྱལ་ནས་ལོག་གོ །དེ་བོད་སྐད་དུ་བྱས་ན་བོད་ཀྱི་དམག་གིས་བསུས་ནས། བོད་དང་བལ་པོ་
གཉིས་ཀྱི་གྱེས་ས་ཡིན་པ་ན་གྱེས་ཕུག་ཅེས་བྱའོ། དེ་ནས་གླང་པོ་ཆེ་བདུན་ཕྱིར་ལོག་དེར་རིན་པོ་ཆེ་རྣམས་
བློན་པོ་རྣམས་ཀྱིས་སྦྱིན་སྐྱེད་བྱས། ལྷ་བཞིས་ཞབས་ཀྱིས་བྱོན་ནོ། །དེ་ནས་མང་ཡུལ་སྐྱིད་གྲོང་ནས་ཁྲི་
བཙུན་དྲེའུ་དཀར་མོ་ཅིག་ལ་ཆིབས། རིན་པོ་ཆེ་རྣམས་རྟ་ལྔ་བརྒྱ་ལ་བཀལ་ནས་བྱོན། འཕགས་པ་ཐུགས་
རྗེ་ཆེན་པོ་ནི་སྐྱིད་གྲོང་དུ་བཞུགས་སོ། །དེ་ནས་བོད་ཡུལ་ལྷ་སའི་མཐིལ་དུ་ཕེབས་པའི་ཚེ། རྒྱལ་པོ་དགའ་
སྟོན་གྱི་ས་རུ་སྤྱན་དྲངས་ནས། ལྷ་གཅིག་ཁྲི་བཙུན་དང་མཇལ་བའི་དུས་སུ་སྣང་བ་བཟང་པོས་བོད་
ཁམས་ཁྱབ་པ་བྱུང་ངོ་། །དེ་ནས་བལ་མོ་བཟས་རྗེ་ལ་རིན་པོ་ཆེའི་ཁྲི་བརྩིགས། རྗེའི་བཞེས་སྐོར་དུ་རིན་
པོ་ཆེ་གསེར་དངུལ་གྱི་སྐྱོགས་གསུམ་ལ་(༡༧༤ བ)བལ་ཡུལ་གྱི་གོ་ལ་དང་། རྒུན་འབྲུམ་གྱི་ཆང་དང་།
འབྲས་ཆང་དང༌། གྲོ་ཆང་གི་དངུལ་སྐྱོགས་ཤ་བ་ཅན་བཀང་ནས་ཕྱག་གཡས་གཡོན་དུ་དྲངས། འཇིག་
རྟེན་གྱི་ཟས་རྣམ་པ་མང་པོའི་སྤྱན་གཟིགས་མང་པོ་རིན་པོ་ཆེ་མང་པོའི་སྟེང་དུ་དྲོངས། རིན་པོ་ཆེའི་
མཎྜལ་ལ་མཛེས་པའི་རྒྱན་བཀོད་ནས་ཕྱག་དང་བསྐོར་བ་བྱས་ནས་ཕྱག་རྟེན་དུ་ཕུལ་ལོ། །དེའི་དུས་སུ་
ཡང་སྣང་བ་རྣམ་པ་གསུམ་བྱུང་སྟེ། སོ་སོའི་སྐྱེ་བོ་པ་རྣམས་ཀྱི་སྣང་བ་ལ་རྒྱལ་པོ་དང་ཁྲི་བཙུན་གཉིས་སྒྲ་
སྦྲེལ་བ་དང་
། སྐུད་པ་འཁལ་བ་དང། མར་ཁུའི་སྒྱུ་ཚེ་རྗེ་བ་དང༌། གསང་བུ་གསོལ་རེས་བྱེད་པ་དང་།
དགའ་བདེ་ལ་ལོངས་སྤྱོད་པ་དང་། གཅིག་གིས་གཅིག་ཕང་པ་ལས་འཁྱུད་པ་ལ་སོགས་པ་དགའ་བ་
དེའི་སྣང་བ་བྱུང་ངོ༌། །ཡང་བྱང་ཆུབ་སེམས་དཔའ་རྣམས་ཀྱི་སྣང་བ་ལ་བོད་ཁ་བ་ཅན་གྱི་ཡུལ་དུ་འཕགས་
པ་སྤྱན་རས་གཟིགས་དང་། ཇོ་མོ་ཁྲོ་གཉེར་ཅན་གཉིས་ཞལ་མཇལ་བས་སྟོང་གསུམ་འདིར་བྱང་ཆུབ་
སེམས་དཔའ་རེ་རེས་སེམས་ཅན་གྱི་དོན་མཛད་པའི་སྣང་བ་བྱུང་ངོ༌། །ཡང་ཕྱོགས་བཅུའི་དེ་བཞིན་གཤེགས་
པ་རྣམས་ཀྱི་སྣང་བ་ལ། སྟོང་གསུམ་གྱི་མི་མཇེད་ཀྱི་འཇིག་རྟེན་གྱི་ཁམས་སུ་འཛམ་བུའི་གླིང་འབུམ་ཕྲག་
སྟོང་དང༌། དེའི་བྱང་ཕྱོགས་ཁ་བ་ཅན་གྱི་མཐའ་འཁོབ་རེ་རེ་ན་ཐུགས་རྗེ་ཆེན་པོ་སྤྱན་རས་གཟིགས་རེ་རེ་
དང་། ཇོ་མོ་ཁྲོ་གཉེར་ཅན་རེ་རེས་སེམས་
་ཅན་དཔག་ཏུ་མེད་པའི་དོན་མཛད་ཅིང་ཕྱོགས་བཅུའི་སེམས་
ན་
- 293 -



མ་ཎི་བཀའ་འབུམ།
ཅན་ཐམས་ཅད་རྡོ་རྗེ་ལྟ་བུའི་ཏིང་ངེ་འཛིན་གྱིས་ཉོན་མོངས་པ་ཐམས་ཅད་སྐད་ཅིག་ལ་མ་ལུས་པར་གཅོད་
པར་མཛད་པའི་བདེ་བ་དང་ལྡན་པར་གཟིགས་སོ། །དེ་ནི་བལ་མོ་བཟའ་ཁྲི་བཙུན་ལྷ་མོ་ཁྲོ་གཉེར་ཅན་གྱི་
སྤྲུལ་པ་དེ་བོད་ཡུལ་དུ་སྤྱན་དྲངས་པ་དང༌། རྒྱལ་པོ་གཉིས་ཞལ་མཇལ་བའི་མཛད་པའོ།། །།
བལ་མོ་བཟའ་ཁྲི་བཙུན་གྱིས་དམར་པོ་རི་བཞེངས་པའི་མཛད་པ།
དེ་ནས་རྒྱལ་པོ་ནི་ཡི་དམ་ལྷའི་དྲུང་དུ་བཞུགས་ནས་རྟག་ཏུ་མི་འབྲལ་བར་བཞུགས་པ་ལ། ལྷ་
གཅིག་ཁྲི་བཙུན་གྱི་བསམ་པ་ལ་རྒྱལ་པོ་འདི་མི་ལས་འདས་པ་སྐུ་བྱད་ལྟ་བས་ཆོག་མི་ཤེས་པ་(༡༧༥ན)
ངོ་མཚར་ཅན་ཅིག་འདུག་པ་ལ། ཕོ་བྲང་གི་ཕྱི་རོལ་དུ་ཡེ་མི་བྱོན་པ་འདི་ཅི་ཡིན་འདྲི་རྒྱུ་ཡིན་པ་ལ་ངའི་
བལ་སྐད་ཁོང་གིས་མི་གོ །ཁོང་གི་བོད་སྐད་ངས་མི་གོ །དེ་ཕལ་དུ་ཕྱི་རོལ་གྱི་དམག་ལ་འཇིགས་པ་
ཡིན་ངེས། དེ་ལ་ངས་བདེ་བའི་ཐབས་ཅིག་བྱ་དགོས་སྙམ་ནས། རིན་པོ་ཆེའི་ལྷུང་བཟེད་ལ་གསོལ་བ་
བཏབ་པས་དེའི་ནང་དུ་བདུད་རྩི་ཁ་དོག་རྣམ་པ་སྣ་ཚོགས་པ་བྱུང་སྟེ། དེ་གནོད་སྦྱིན་རྣམས་ལ་བྱིན་ནས།
རིན་པོ་ཆེའི་ལོངས་སྤྱོད་སྦྱར་ནས། ཕོ་བྲང་དམར་པོ་རི་ལ་ལྕགས་རི་རྒྱ་ཁྱོན་དཔག་ཚད་གཅིག་ཡོད་པ།
གྲྭ་བཞི་རུ་སོ་ཕག་གི་རྩིག་པ་ཞིང་དུ་གྱེར་འགྲེང་སུམ་ཅུ་རྩ་བཞི་ཡོད་པ། དཔངས་སུ་མཁར་དགུ་ཐོག་
དང་མཉམ་པ་དེའི་སྟེང་རིམ་ན་སྟག་རི་སེང་རི་གཉིས་ནང་དུ་བཅུག་པ། གཞན་ཡང་གྲོང་ཁྱེར་མཛེས་
པའི་ཡན་ལག་ཏུ་རྟ་བབས་དང་། རྐེད་བད་དང་དགེ་ཆེན་དགེ་ཆུང་རྣམས་དངུལ་ལས་བྱས་པའི་ཁ་སྐོར་
མུ་ཏིག་དྲ་བ་དྲ་ཕྱེད་དུ་བྱས་པས་སྦྲེལ་པ། དྲིལ་བུ་གཡེར་ཁའི་སྒྲ་སྙན་པ་སིལ་སིལ་འཁྲོལ་བ། སྒོ་བཞི་
རྟ་བབས་དང་བཅས་པ་ལྷའི་གྲོང་ཁྱེར་ལྟ་ན་སྡུག་གམ་གྲོང་ཁྱེར་སྤོས་ལྡན་དང་ཚུལ་མཐུན་པ། གཞན་
འཇིགས་སུ་རུང་བའི་ཡན་ལག་ཏུ་ལྕགས་རིའི་ནང་དུ་མཁར་དགུ་ཐོག་པ་དགུ་བཅུ་རྩ་དགུ་དམར་པོ་རིའི་
དཀྱིལ་དུ་རྩེ་མོ་མཐོ་བ་ཅིག་དང་སྟོང་བརྩིགས། མཁར་རེ་རེའི་རྩེ་ལ་དར་དམར་པོ་རེ་རེ་བཏགས་པ་
སྟོང་བཙུགས། སྲིན་ཡུལ་ལང་ཀ་པུ་རི་དང་ཚུལ་མཐུན་པ། མཐོང་བ་ཙམ་གྱིས་གཞན་བསྔངས་པ།
ག 294 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
མཁར་དེ་བཙན་པའི་དབང་དུ་བྱས་ན། ཕྱོགས་བཞིའི་རྒྱལ་པོས་དམག་དུས་གཅིག་ཏུ་དྲངས་ཀྱང་མི་
ལྔས་ཐུབ་པ་ཡིན་ཏེ། རྒྱལ་པོའི་སྐུ་མཁར་དེའི་རྩེ་མོ་བྱ་ར་བྱེད་པའི་མི་གཅིག །ཕྱོགས་བཞིའི་པེའུ་བཞི་
ལ་མི་བཞི་སྟེ་ལྔས་བསྲུངས་ན་ཐུབ་བོ། །གཞན་ཡང་ལྷོ་ཕྱོགས་ཀྱི་ཐད་ན་ཡར་ཕོ་བྲང་དགུ་ཐོག་བྱས་པ་
དང་། རྒྱལ་པོའི་ཕོ་བྲང་གཉིས་དངུལ་གྱི་སྲིན་ཟམ་གྱིས་སྦྲེལ་ནས་དེ་ལ་རྒྱལ་པོ་དང་། ཁྲི་བཙུན་གཉིས་
ཕར་གཤེགས་ཚུར་གཤེགས་མཛད་པའི་དོན་དུ་དེ་ལྟ་བུའི་(༡༧༥བ)གྲོང་ཁྱེར་ཆེན་པོ་བྱས་སོ། །ཕ་རོལ་
གྱི་དམག་ཚོགས་རྣམས་ཀྱིས་མཐོང་ན་སྐྱག་པར་བྱེད་པ། ཐོས་ནས་སྔངས་པར་བྱེད་པ། དེའི་ཤར་སྒོ་ན་
ཡར་ལ་དཀྱུས་སུ་འདོམ་སུམ་བརྒྱར་རིང་བ། ཞེང་དུ་འདོམ་བཅོ་བརྒྱད་དུ་ཆེ་བ། ཟབས་སུ་མི་དོར་བྲུས་
ཏེ། གཏིང་དུ་རྒྱ་ཆད་པ་ཡོད་པས་སོ་ཕག་ནི་སྤང་ལེབ་རིམ་པ་ལྟར་དུ་བརྩིགས་པའི་ཁ་ནས་འཇམ་པོ་
བཏིང་བ། མཐའ་མ་རུ་ཤིང་གི་དྲ་བ་དྲ་ཕྱེད་དུ་བྱས་པའི་སྟེང་དུ། རྟ་རྒྱུག་བཏང་བའི་ཚེ་རྟ་གཅིག་རྒྱུགས་
པ་དང་། རྟ་གསུམ་རྒྱུགས་པའི་སྐད་དུས་གཅིག་ལ་ཐུག་རུམ་ཐུག་རུམ་ཟེར་བ་འོང་བ་ཅིག་བརྩིགས་སོ། །
ཕོ་བྲང་གི་ཚུལ་དེ་ལྟ་བུ་ནི་ར་ས་འཕྲུལ་སྣང་གི་གཙུག་ལག་ཁང་གི་ནུབ་ཕྱོགས་ན་བྲིས་ཡོད་དོ། །དེ་
རྣམས་ནི་བལ་མོ་བཟའ་ཁྲི་བཙུན་གྱིས་དམར་པོ་རི་བཞེངས་པའི་མཛད་པའོ།། །།
རྒྱ་མོ་ཀོང་ཇོ་བོད་དུ་སྤྱན་དྲངས་པ་དང་བློན་པོས་
འཕྲུལ་འགྲན་པའི་མཛད་པ།
ཨོཾ་མ་ཎི་པདྨེ་ཧཱུཾ། དེ་ནས་ཡང་རྟ་པ་སུམ་བརྒྱ་དང་བཅས་པ་བློན་པོ་མགར་སྟོང་བཙན་ཡུལ་
བསྲུངས་ཀྱིས། རྒྱ་ནག་གི་ཡུལ་ན་ཡོད་པའི་ལྷ་གཅིག་ཀོང་ཇོ་སྤྱན་འདྲེན་པའི་ཐབས་སམ་ཚུལ་རྒྱལ་པོ་
རང་ལ་ཞུ་བ་བྱས་ནས། རྒྱ་ནག་གི་རྒྱལ་པོ་ཐུགས་རབ་ཏུ་དགེས་པར་བྱ་བའི་བར་སྔ་མ་བཞིན་དུ་ཤེས་
སོ། ཁྱད་པར་ལྷ་གཅིག་ཀོང་ཇོའི་རིང་ལ་རིན་པོ་ཆེ་བེ་ཌཱརྱའི་རྨོག་ཞུ་དེ་ཁྱེར་ནས། ལོ་ཙཱ་བར་དུ་བཅུག་
ནས་ རིན་པོ་ཆེ་བེ་ཌཱུརྱའི་རྨོག་འདི་གྱོན་ནས་གཡུལ་དུ་ཞུགས་ན་གཡུལ་ལས་རྣམ་པར་རྒྱལ། ནད་
- 295 -



མ་ཎི་བཀའ་འབུམ།
ཡམས་ལ་སོགས་པ་བྱུང་བའི་ཚེ། གྲོང་ཁྱེར་གྱི་མཐའ་མ་བསྐོར་ན་ནད་ཡམས་
བསྐོར་ན་ནད་ཡམས་ཆད། ལོ་ཉེས་པ་བྱུང་གི་
དོགས་པའི་ཚེ། ཞིང་གི་མཐའ་མ་བསྐོར་ན་ལོ་ཉེས་པ་ལ་སོགས་པ་མེད་པར་འགྱུར་རོ། །ལྷོ་འཛམ་བུ་
གླིང་ན་གོང་ཐང་དཔྱད་དུ་མེད་པ་འདི་རྗེ་ལ་འབུལ་མཆིས་པས། ལྷ་གཅིག་ཀོང་ཇོ་བདག་གི་བཙུན་མོ་
རུ་བཀས་གནང་བར་ཞུ་ཞེས་པ་ལ་སོགས་པ་གསེར་གྱི་བང་བ་དང་། དོང་ཙེ་དང་། སྒྲོམ་བུ་ལ་སོགས་པ་
རྣམས་ནི་གོང་དང་འདྲ་བར་ཤེས་པར་བྱའོ། །དེ་ནས་ལྷ་གཅིག་ཀོང་ཇོ་བཀས་མ་གནང་ནས། སྲས་རྒྱལ་
བུ་(༡༧༦ན)ཐེ་བའི་ཞལ་ནས་ངའི་གཅེན་པོ་ཐམས་ཅད་བོད་ཀྱིས་བསད། ངའི་དམག་དཔུང་ཐམས་ཅད་
བོད་ཀྱིས་ཕུང་བར་བྱས་པ་ཡིན་པས། ང་ལ་དགྲ་བོད་ལས་མེད་པས་ལྷ་གཅིག་ཀོང་ཇོ་གེ་སར་དམག་གི་
རྒྱལ་པོ་ལ་སྟེར་ཟེར། ད་དུས་ངན་པ་ཤར་བས་སྲིད་དགོས་པས་ཁོང་དཔའ་རྩལ་ཆེ་ཟེར་ནས་བང་ཆེན་
པ་བཏང་ངོ༌། །ཡུམ་ན་རེ་ངེད་ལོངས་སྤྱོད་ཆེ་བས་བོད་ཀྱིས་ངེད་ཀྱི་ལོངས་སྤྱོད་ཀྱི་དོད་མི་ཐུབ། རྒྱལ་པོ་
ལོངས་སྤྱོད་མེད་ན་སྤྱང་པོ་འདྲ་བས། སྟག་གཟིག་གི་རྒྱལ་པོ་ལོངས་སྤྱོད་ཆེ་དུས་ངན་པ་བྱུང་དུས་ཟས་
དགོས་པས། ལྷ་གཅིག་ཀོང་ཇོ་སྟག་གཟིག་ལ་སྟེར་ཟེར་ནས་བང་ཆེན་པ་བཏང་ངོ༌། །ལྷ་གཅིག་མོ་རང་
ན་རེ་མི་ཆེ་རིམ་གྱིས་འགྲོ་དགོས་པས་ན། མི་རང་གལ་ཆེ་བས་ཁྲོམ་པའི་རྒྱལ་པོ་གཟུགས་བཟང་བས་
ཁྲོམ་པ་ལ་འགྲོ་ཟེར་ནས་བང་ཆེན་པ་བཏང་ངོ༌། །ཡབ་རྒྱལ་པོ་ན་རེ་ཆོས་རྒྱ་གར་ནས་དར་བས་ཁོང་
དྲིན་ཆེ་བས་ཀོང་ཇོ་རྒྱ་གར་ལ་འབུལ་ཟེར་ནས་བང་ཆེན་པ་བཏང་ངོ༌། །བོད་ལ་དགའ་བ་གང་ཡང་མ་
བྱུང་ངོ་། །དེ་ནས་ཟླ་བ་གཅིག་གི་ཁོངས་སུ་གཉའ་བོ་རྟ་པ་ལྔ་བརྒྱ་འཚོགས་སོ། །དེ་ནས་བོད་ན་རེ་ངེད་
ཁ་སྔ་བས་ལྷ་གཅིག་ངེད་འདོད་ཟེར་རོ། །ཧོར་ན་རེ་ངེད་གེ་སར་ལ་མི་སྟེར་ན་རྒྱལ་ཁམས་དམག་གིས་
འགེངས་ཀྱིས་ཟེར་རོ། །སྟག་གཟིག་ན་རེ་ངེད་ལ་མི་སྟེར་ན་རྒྱལ་ཁམས་མེས་བསྲེག་གིས་ཟེར་རོ། ཁྲོམ་
པ་ན་རེ་ངེད་ལ་མི་སྟེར་ན་རྒྱལ་ཁམས་ཆུས་འགེངས་ཟེར་རོ། ཁྲོམ་པ་གཟུགས་བཟང་བས་ཆགས་སུ་རེ་
ནས་རྒྱལ་པོ་རང་ཡང་བྱོན་ནོ། །བོད་ལ་དགའ་བ་ནི་ཡང་མེད་ཀྱང་ཁྲིམས་ཀྱིས་ཉེ་རིང་མི་བཏུབ་པས།
ད་བློན་པོ་རིག་པ་སུ་ཆེ་ལ་སྦྱིན་ནོ་ཟེར་ནས། རིག་པ་འགྲན་དུ་བཅུག་པ་ལ། རྒྱ་རྗེ་བཙད་པོ་ལ་གཡུ་བྲེ་
ཞབས་ཙམ་ཅིག་ཡོད་པའི་མིག་ཡ་གཅིག་ཟུར་ན་ཡོད། ཡ་གཅིག་རྒྱབ་ན་ཡོད་པས་དེའི་ཁང་པའི་ནང་ན་
- 296 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཕར་ལ་ཞགས་འཁྱིལ་བ་ལྟར་ཡོད་པས། གཡུ་མིག་ཏུ་དར་ཡུག་སུས་ཆུད་པ་ལ་སྦྱིན་ནོ་ཟེར་ནས། དེར་
(༡༧༦བ)བློན་པོ་མགར་ན་རེ། ཁྱེད་བློན་པོ་ཚན་པ་བཞི་པོ་ལ་རྒྱལ་པོ་ཡང་རྩི། དབང་ཡང་ཆེ་བས་ཁྱོད་
ཚོ་རྣམས་ཀྱིས་གཡུ་མིག་ཏུ་དར་ཡུག་ཆུད་དམ་ལྟོས་ཟེར་ནས། ཁོང་གིས་སྙུང་བུ་དང་ཕག་ཟེ་དང་སྐུད་པ་
སྣ་ཚོགས་པ་བསོགས་ནས། བློན་པོ་རེ་རེ་ཞིང་ལག་འགྲིམས་ནས་གཏད་པས། གཡུ་མིག་འཁོར་བ་ལ་
སུས་ཀྱང་ཆུད་པའི་ཐབས་མ་བྱུང་ཞིང་མ་རྙེད་ནས། ངེད་ཀྱིས་མ་ཆུད་དོ་ཟེར་ནས་བློན་པོ་མགར་ལ་གཏད་
དོ། །བློན་པོ་མགར་གྱིས་རྒྱའི་གྲོག་མོ་ཟན་གྱིས་གསོས་ནས་དེའི་རྐེད་པ་ལ་དར་ཡུག་གི་སྣལ་མ་བཏགས།
དེ་ལ་དར་སྐུད་དང་ཐག་གུ་དང་དར་ཡུག་བཏགས་ཏེ། རྒྱབ་ཀྱི་མིག་དེ་ནས་ཕར་བཅུག །དེ་ནས་ཕུས་
བཏབ་པས་རྒྱའི་གྲོག་མོ་དབུགས་ཀྱིས་དེད་ནས་བྲོས་པས་གཡུ་མིག་གི་ཟུར་དུ་བྱུང་སྟེ། དེ་ནས་དར་གྱི་
སྣ་ལ་སོགས་པ་ནས་ག་ལེ་རིམ་གྱིས་འཐེན་པས་
པས་དར་ཡུག་ཆུད་དོ། །དེ་ལ་ཡང་སྟེར་དུ་མ་འདོད་ནས།
དེ་ནས་སྦང་མ་གཏོར་ནས་བྱ་མ་བརྒྱ་བུ་བརྒྱ་ཡང་ངོ་ཤེས་སོ། །དེ་ལ་ཡང་སྟེར་དུ་མ་འདོད་ནས། ཡང་ཆས་
བྱིན་ནས་རྟ་མ་བརྒྱ་བུ་བརྒྱ་ཡང་ངོ་ཤེས་སོ། །དེ་ལ་ཡང་སྟེར་དུ་མ་འདོད་ནས། ཡང་མཚོ་གཏིང་ལ་ཤིང་
བསྒྱུར་ནས་ཤིང་ལྡུམ་བུའི་རྩེ་མོ་དང་རྩ་བ་ཡང་ངོ་ཤེས་སོ། །དེ་ལ་ཡང་སྟེར་དུ་མ་འདོད་ནས། ཡང་མི་རེ་
ལ་ལུག་རེའི་བབས་དང་ཆང་ཚོད་རེ་ཟ་མ་རེ་ལ་ཡོག་པ་ལ་སོགས་པའི་འཕྲུལ་མང་པོ་འགྲན་པས་སུས་
ཀྱང་བོད་མ་ཐུབ་སྟེ། ད་ལྷ་གཅིག་ཞུ་བྱས་ཀྱང་སྟེར་དུ་མ་འདོད། དེ་ནས་ནུབ་གཅིག་གི་ཚེ་རྔ་བོ་ཆེ་བརྡུངས་
པ་དང༌། སྤྱོད་ལམ་སྟོན་པའི་གཡོག་མོ་རྣམས་ན་རེ། རྒྱལ་པོའི་ཕོ་བྲང་དུ་གཉའོ་རྣམས་ཤོག་ཟེར་བས།
དེར་གཉའ་བོ་ཚན་པ་བཞི་པོ་སྔོན་ལ་རྒྱུགས་ཏེ་སོང་། བོད་བློན་རྣམས་ཀྱི་བསམ་པས་འདི་སྐྱོན་ཅན་
ཡིན་ཟེར་ནས་རང་གི་འདུག་སའི་སྒོ་ལ་མཚལ་ གྱི་ཡི་གེ་བཏབ། ཡ་ཐེམ་ལ་རྡོ་རྗེ་བྲིས། མ་ཐེམ་ལ་
གཡུང་དྲུང་རིས་བྲིས་ནས་སྒོ་རྣམས་བགྲང་ཞིང་སྒོ་རྣམས་ལ་མཚན་(༡༧༧ན)མ་རེ་བཏབ་ནས་ནང་དུ་
ཕྱིན་ནོ། །དེར་རྒྱལ་པོའི་ཕོ་བྲང་དུ་སླེབ་ཙ་ན། རྒྱལ་པོའི་ཞལ་ནས་ད་ཡང་རྒྱ་སྲང་མ་ནོར་བར་རང་རང་
སོ་སོའི་ཁྱིམ་དུ་སོང་ཅིག །ཁྱིམ་ངོ་ཤེས་པ་ལ་བུ་མོ་སྦྱིན་གྱིས་ཟེར། དེར་བློན་པོ་གཞན་རྣམས་ཀྱིས་རྒྱ་
སྲང་འཆོལ་ནས་འགྲོ་ས་མ་རྙེད་པར་ཀུ་རིང་རིང་འདུག་གོ །དེར་བློན་པོ་མགར་གྱིས་བོད་བློན་རྣམས་
-297 -



མ་ཎི་བཀའ་འབུམ།
ཁྲིད་ནས་སྒྲོན་མེ་བཏེག་ནས་མཚན་མ་ལྟ་ཞིང་ཕྱིན་པས་རང་གི་ཁྱིམ་དུ་ཆུད་ནས་ཉལ་བའི་རྟིང་ནས།
རྒྱུས་ཕྱི་ན་མར་བལྟས་པས། གཞན་རྣམས་ཀྱིས་མ་རྙེད་པ་ལ་བོད་བློན་རྣམས་ཀྱིས་རྙེད་ནས་འདུག་གོ །
དེ་ནས་ད་ནི་ལྷ་གཅིག་ཞུ་བྱས་པས། རྒྱལ་པོའི་ཞལ་ནས། ཉེ་རིང་བྱ་རུ་མི་བཏུབ་ཀྱིས་སང་ཉི་མ་ལ་ན་
ཆུང་མ་སུམ་བརྒྱ་འོང་གིས་དེ་པའི་གསེབ་ནས་སུས་ངོ་ཤེས་པ་ལ་སྦྱིན་ནོ་ཟེར། དེར་བློན་པོ་མགར་གྱིས་
སྤྱོད་ལམ་སྟོན་པའི་གཡོག་མོ་རྒྱ་མོ་ཅིག་ལ་སྔར་ཟས་གོས་དང་སྤྱོད་ལམ་གྱིས་འདྲིས་པར་བྱས་ནས། དེ་
ནས་གསེར་ཕྱེ་བྲེ་གང་རྔན་པར་བྱིན་གྱིས། ད་ཁྱོད་ཀྱིས་ང་ལ་ལྷ་གཅིག་སྟོན་དང་། ལྷ་གཅིག་བོད་དུ་
བཏང་ལ་ངས་འདིར་བསྡད་ལ་ཁྱིམ་ཐབས་བྱའོ་ཟེར། དེར་རྒྱ་མོ་ན་རེ་རྒྱ་ནག་པོ་རྩིས་ལ་མཁས་པས་
ངའི་མགོ་བོ་གཅོད་དུ་འོང་ཟེར། དེ་ལ་མི་རྟོགས་པའི་ཐབས་ང་རང་ལ་ཡོད་བྱས་ནས། སྒྱེད་བུ་གསུམ་
གྱི་ཁ་རུ་ཟངས་བཞག །དེའི་སྟེང་དུ་དྲ་བ་བཀབ་དེའི་ནང་དུ་བུམ་པ་བཅུག །དེའི་ནང་དུ་རྒྱ་མོ་བཅུག །
ཐེམ་བུ་ལ་ཟངས་དུང་གཏད་ནས་དེའི་ནང་ན་ཚུར་ལ་སྨྲོས་ཤིག་བྱས་པས། དེར་མོ་ན་རེ་བརྒྱ་བཞི་བཅུ་
ཞེ་དགུ་ཡར་ལ་སོང་། བརྒྱ་དང་ལྔ་བཅུ་མར་འོང་བའི་མཚམས་ན་ལྷ་གཅིག་འོང་། ལུས་ལ་བེར་ཆེན་ཆུ་
ཞིང་གབ་པ་བདུན་བརྩེགས་བསྣམས་པ་
ས་པ་མོའི་ལུས་ལ་དྲི་ཞིམ་པོ་ཡོད་པས། གཡུའི་སྦྲང་མ་མཐའ་ན་
ཕར་འཁོར་ནས་འོང་
། སྨིན་མཚམས་སུ་སིནྡྷུ་རའི་ཐིག་ལེ་ཉུང་འབྲུ་ཙམ་ཡོད་པ་ཅིག་འོང་གིས། དེ་ལ་
མདའ་བྱ་རྒོད་མ་གཉིས་ཀྱིས་མགུལ་དར་ཐོང་ཆ་རེ་ཐོགས་ལ་མདའ་སྟོང་གཉིས་ཀྱིས་གོང་བ་ནས་ཟུང་
ཟེར་རོ། །དེ་ནས་སང་ཉི་མ་ལ་(༡༧༧བ)བློན་པོ་གཞན་རྣམས་ཀྱིས་ལ་ལས་ཆས་བཟང་བ་བཟུང་། ལ་
ལས་གཟུགས་བཟང་བ་ལེགས་པར་བཟུང་ནས་ཁྱེར་རོ། །དེར་བོད་བློན་རྣམས་ཀྱིས་ཀོང་ཇོ་མདའ་ལྟོང་
གིས་བཟུང་ནས་ཁྲིད་པས། རྒྱ་ནག་རྣམས་ན་རེ་ངེད་ཀྱི་བུ་མོ་སྲིང་མོ་མཛངས་མ་དེ་བོད་ཀྱིས་ཁྱེར་རོ་
ཟེར་ནས་བྲང་ཉི་མ་ལོག་ལོག་ཏུ་བརྡུངས་སོ། །དེར་རྒྱལ་པོ་ན་རེ་ད་ཅིས་ཀྱང་མི་ཕན་པར་བྱུང་གིས་བུ་
མོ་ཁྱོད་བོད་དུ་འགྲོ་དགོས་པར་བྱུང་བ་ཡིན་པས་སོང་ཤིག་གསུང་ངོ༌། །དེ་ལ་ཡང་མོ་ན་རེ་གཉེན་སུ་
དང་ཡང་མི་འཕྲད། ཆོས་དང་ལོངས་སྤྱོད་ཀྱང་མེད། ཁྲིམས་མེད་པའི་ས་དེ་རུ་ང་མི་འགྲོ་ཟེར་རོ། །དེར་
ཡབ་རྒྱལ་པོ་ན་རེ། ཁོ་ནི་ཐུགས་རྗེ་ཆེན་པོའི་སྤྲུལ་པ་ཡིན་པས་ཁོའི་ སྤྲུལ་པས་ང་བསད། ངའི་རྒྱལ་
-298 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཁམས་ཐམས་ཅད་བཅོམ་བརྡལ་ནས། ཁྱོད་དབང་མེད་དུ་ཁྱེར་འགྲོ་བས། དེ་སྐད་མ་ཟེར་ཁོའི་བློན་
པོའི་བྱེད་ལུགས་ལ་ལྟོས་དེ་བས་ད་ལྟ་ཙམ་ན་ཕྱིན་པ་དགའ་གསུངས་པས། དེར་ཀོང་ཇོ་ན་རེ། མཆོད་
གནས་ཤཱཀྱ་མུ་ནེ་འདོད། རྫོངས་སུ་པོར་ཐང་ཁྲ་བོ་སུམ་ཅུ་རྩ་བཞི་འདོད་ཟེར་ནས་ཀོང་ཇོས་ཡབ་ལ་
འདི་སྐད་ཅེས་ཞུས་སོ། །ཨེ་མ་ཧོ། །ཡབ་གཅིག་རྒྱལ་པོ་ཆེན་པོ་གསོན། །བོད་ཀྱི་ཡུལ་དུ་བདག་མཆིས་
ན། ཁ་བ་ཅན་གྱི་བྱང་ཕྱོགས་འདིར། །གྲང་བ་བསིལ་བ་སེར་བབ་ཆེ། །ལྷ་སྲིན་འདྲེ་སྲིན་གདུག་པ་
མང་། །གངས་རི་གཅན་གཟན་མཆེ་བ་འདྲ། །བྲག་རི་འབྲང་ངར་མཆིས་པ་འདྲ། །ཉམས་མི་དགའ་ཞིང་
བག་མི་དྲོ། །འབྲུ་ཆེན་མི་འཁྲུངས་མུ་གེའི་ལྗོངས། །གདོལ་པ་ཤ་ཟན་བྱོལ་སོང་རིགས། །སྤྱོད་པ་རྩིང་
བས་ཀླ་ཀློའི་རིགས། །མི་སྲུན་སྲིན་པོའི་སྤྱོད་ཡུལ་ཅན། །མཐའ་འཁོབ་སྟོན་པས་ཞབས་མ་བཅགས། །
འཁོར་བཞི་མེད་པས་རིགས་ངན་ཡུལ། །ཆོས་མེད་མ་རིག་མུན་པའི་གླིང་། །མཆོད་པའི་རྟེན་དང་གནས་
མེད་ པས། །བསོད་ནམས་ སོག་པའི་ཡུལ་མ་མཆིས། །དེ་འདྲའི་བོད་དུ་བདག་མཆིས་ན། །ཡབ་ ཀྱི་
མཆོད་གནས་ཡི་དམ་ལྷ། །ཤཱཀྱ་མུ་ནེ་བདག་ལ་ཞུ། ཁ་བ་ཅན་ནི་བཀྲེས་པའི་ཡུལ། །(༡༧༨ན)རིན་ཆེན་
བང་མཛོད་བདག་ལ་ཞུ། ཁ་བ་ཅན་ནི་གྲང་བའི་ཡུལ། །ཚེ་གཅིག་ཐུབ་པའི་གོས་ཤིག་ཞུ། །བོད་ཀྱི་མི་
ནི་མི་སྲུན་ཏེ། །རྩིང་ལ་ངན་པས་སྤྱོད་བག་མེད། །གཡོག་མོ་ལྔ་བརྒྱ་བདག་ལ་ཞུ། །བོད་ནི་གཙང་རྩོག་
མེད་པའི་རིགས། །གཡོས་མ་ཕྱག་ཚང་བདག་ལ་ཞུ། །དེ་ལྟར་མ་རུངས་ཡུལ་ཕྱོགས་དེར། །མ་རུང་མི་
རྣམས་འདུལ་དོན་དུ། །བདག་གིས་སེམས་བསྐྱེད་སྤྱོད་པ་ཇི་ལྟར་བགྱི། །ཡབ་ཀྱིས་བདག་ལ་བར
སྩོལ་ཅིག །ཅེས་ཞུས་པ་དང་། ཡབ་རྒྱལ་པོས་སྲས་མོ་ལ་འདི་སྐད་ཅེས་གསུངས་སོ། །ཨེ་མ་ཧོ་བུ་མོ་
བདག་ལ་གསོན། །བོད་ཅེས་བྱ་བ་ཁ་བ་ཅན་གྱི་ཡུལ། །ཡུལ་ལས་ཁྱད་དུ་འཕགས་པ་དེ་ཡིན་ཏེ། །
གངས་རི་རང་བྱུང་མཆོད་རྟེན་བརྩིགས་པ་འདྲ། །ལྷུན་གྱིས་གྲུབ་པའི་གནས་མཆོག་དམ་པ་ཡིན། །མཚོ་
བཞི་གཡུ་ཡི་མཎྜལ་བཀྲམ་པ་འདྲ། །ཐང་བཞི་ རང་བཞིན་མཆོད་པ་བཤམས་པ་འདྲ། །ཆུ་བོ་བཞི་
བསྡུས་མགོ་གསུམ་རང་བཞིན་ཅན། །རི་མཐོ་ས་གཙང་གངས་རི་གཉན་གྱི་ལྗོངས། །བཀྲ་ཤིས་ཉམས་
དགའ་གཡུང་དྲུང་བྲིས་པ་འདྲ། །རྒྱལ་ཁམས་གཞན་གྱི་མི་རྗེ་མི་ཡིས་བྱས། །དེ་ལ་ངོ་མཚར་ཆེ་རྒྱུ་མེད་
- 209 -



མ་ཎི་བཀའ་འབུམ།
པ་སྟེ། །བོད་ཡུལ་ མི་ རྗེ་ ལྷས་བྱས་ངོ་མཚར་ཆེ། །བྱང་ཆུབ་སེམས་དཔའ་རྣམས་ཀྱི་སྤྲུལ་པ་ཡིན། །
ཐུགས་རྗེ་ཆེན་པོའི་སྤྲུལ་པ་སྲོང་བཙན་སྒམ་པོ་དེ། །མཐའ་བཞིའི་རྒྱལ་པོ་ཀུན་གྱིས་ལེགས་པར་ཁུར། །
ཆོས་སྐྱོང་རྒྱལ་པོ་སྲོང་བཙན་སྒམ་པོ་ནི། །བྱང་ཆུབ་སེམས་དཔའི་སྤྲུལ་པ་ཡིག་དྲུག་ལྡན། །ཡོན་ཏན་
དཔག་ཏུ་མེད་པའི་རྒྱལ་པོ་ཡིན། །ཁོང་གི་མཛད་སྤྱོད་མང་ལ་རྒྱ་ཆེ་བས། །བོད་འབངས་ཀུན་གྱི་ཡུམ་དུ་
གྱུར་པ་ཡིན། །དགེ་སློང་ཕ་མ་དགེ་བསྙེན་ཕ་མ་ཀུན། ཁྱོད་རང་ཉིད་ཀྱིས་བསག་པར་བྱས་པས་ཆོག །
དེ་ ལྟར་ ཡིན་ པས་ བསོད་ ནམས་ བསགས་ པའི་ ཕྱིར། །བདག་ གི་ མཆོད་ གནས་ ཁྱད་ པར་ འཕགས་
(༡༧༨བ)པ་ནི། །སྟོན་པ་ཤཱཀྱ་མུ་ནེ་འདི། །སངས་རྒྱས་སྟོན་པའི་ཞལ་སྐྱིན་ཉིད་ཡིན་ཏེ། །སངས་རྒྱས་
ཉིད་དང་ཁྱད་མེད་སྟོན་པས་གསུངས། །གང་ཞིག་གུས་ཤིང་དད་པས་ཀུན་བླང་ནས། །སེམས་ཅན་ཀུན་
ལ་བྱམས་དང་སྙིང་རྗེ་བས། །དེ་དག་མཐོ་རིས་ཐོབ་པར་བྱ་བའི་ཕྱིར། །བླ་མེད་བྱང་ཆུབ་ཐོབ་པར་བྱ་
དོན་དུ། །གང་ ཞིག་ འདི་ ལ་ ཕྱག་ འཚལ་ མཆོད་ བྱས་ པས། །མྱུར་ དུ་ བླ་མེད་བྱང་ཆུབ་ སངས་རྒྱས་
གསུངས། །གང་དག་འཁོར་བས་འཇིགས་ཤིང་སྐྱོ་བ་ཡིས། །བདག་ནི་དེ་ལས་ཐར་བར་བྱ་དོན་དུ། །
གང་ཞིག་འདི་ལ་མོས་ཤིང་མཆོད་བྱེད་ན། །མྱ་ངན་འདས་ཤིང་སྲིད་ལས་ཐར་གྱུར་ཏེ། །དགྲ་བཅོམ་
རང་སངས་རྒྱས་པ་དེ་ཐོབ་ནས། །སྲིད་པའི་ཉོན་མོངས་ལས་དང་བྲལ་བར་འགྱུར། །གང་ཞིག་ངན་འགྲོ་
སྲིད་པའི་སྡུག་བསྔལ་ལས། །དེ་ལས་ཐར་ཕྱིར་འདི་ལ་མཆོད་བྱེད་པ། །ངན་འགྲོའི་སྡུག་བསྔལ་ཡོངས་
སུ་ཟད་བྱས་ནས། །བདེ་འགྲོ་མཐོ་རིས་ཐོས་པར་
པར་རྒྱལ་བས་གསུངས། །གང་ཞིག་འཇིག་རྟེན་འདི་རུ་
དགའ་བདེ་ཅི་འདོད་པ། །ཕྱག་འཚལ་མཆོད་པ་ཕུལ་ཞིང་གསོལ་བཏབ་ན། །ཡིད་ལ་བསམ་པ་བཞིན་
དུ་འགྲུབ་པར་འགྱུར། །མི་མཐུན་གནོད་པ་ཐམས་ཅད་ཞི་བར་འགྱུར། །གང་ཞིག་འདི་ལ་དད་པས་ཕྱག་
འཚལ་ལམ། །དད་ཅིང་གུས་པས་མཆོད་པ་བྱེད་པ་དང་། །བལྟ་ཞིང་བསྐོར་བ་བྱེད་པ་ཐམས་ཅད་ཀུན། །
སངས་རྒྱས་ཉིད་ནི་མྱུར་དུ་ཐོབ་པར་འགྱུར། །དེ་བཞིན་དད་དང་གུས་པས་ཕྱག་འཚལ་བྱ། །དེ་ལྟར་ཡོན་
ཏན་ལྡན་པའི་མཆོད་གནས་ཁྱད་པར་ཅན། །བདག་གི་སྙིང་དང་འདྲ་བས་ཕོངས་ན་ཡང་། །བུ་མོ་ཁྱོད་
ལ་བརྩེ་བས་བདག་གིས་བསྐུར། །རིན་ཆེན་བང་མཛོད་མང་པོ་དབྱིག་གི་གཏེར། །བརྩེ་བས་བུ་མོ་ཁྱོད་
- 300 -



གེ་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ལ་བདག་གིས་བསྐུར། །འཕྲ་མེན་འཕྲུལ་ཞལ་ཉི་ཟླས་བརྒྱན་པ་བཅུ། །མཛེས་པའི་བུ་མོ་ཁྱོད་ལ་བདག་
གིས་བསྐུར། །གསེར་གཡུ་ལ་སོགས་ཡི་གེ་ཆེན་པོ་དང་། །གཙུག་ལག་ཡི་གེ་(༡༧༩ན)སུམ་བརྒྱ་དྲུག་ཅུ་
དང་། །ལོངས་སྤྱོད་ཟས་ཀྱི་གཡོས་སྣ་སུམ་བརྒྱ་དྲུག་ཅུ་དང༌། །བཏུང་བའི་སྐོམ་གྱི་སྦྱར་ཐབས་མང་པོ་
དང་། །སྲ་བའི་གོ་ཆ་གྱོན་ཐབས་སུམ་བརྒྱ་དྲུག་ཅུ་དང༌། །རྣོ་བ་མཚོན་གྱི་རྣམ་ པ་མང་པོ་ཡང་། །རྒྱལ་
པོའི་སྐུ་སྲོག་བསྲུང་ཕྱིར་ཁྱོད་ལ་གཏད། །བཏགས་པ་རྒྱན་གྱི་རྣམ་པ་སུམ་བརྒྱ་དང་། །གསེར་ཁ་གཡུ་ཡི་
སྤང་ལེབ་ཅན་ལ་སོགས། །རྒྱལ་པོའི་རྒྱལ་སྲིད་མཛེས་པར་བྱ་ཕྱིར་བསྐུར། །ཟ་འོག་སྟན་ཐུལ་སེང་
བྱ་བརྒྱད་མ། །ཉི་ཟླ་གཞལ་ཚོན་རི་དགས་བཀྲ་བ་ཅན། །ལྗོན་ཤིང་ཤིང་ལོ་ནོར་བུ་རིས་སུ་བྲིས། །རྒྱལ་
པོ་ངོ་མཚར་སྐྱེད་ཕྱིར་བུ་མོ་ཁྱོད་ལ་བརྫོང་། །དེ་ལྟར་ངོ་མཚར་ཆེ་བའི་འཕྲུལ་བྱ་སྣ་ཚོགས་དང༌། །གཙུག་
ལག་ཁང་ཁྲིམས་བཅུ་བཞི་སྤྱད་པའི་ཐབས། །ཚིག་གི་མཛོད་དང་ཚིག་གི་གཏེར་རྣམས་དང༌། །ཚིག་གི་
འཕྲུལ་དང་ཙ་ན་ཀ་ལ་སོགས། །ལུགས་ཀྱི་བསྟན་བཅོས་མང་པོ་བུ་མོ་ཁྱོད་ལ་རྫོང་བར་བྱ། །བྱ་ཡི་སོ་
ཚིགས་འདུལ་བའི་ཡི་གེའི་ཚོགས། །ལེགས་སྦྱོར་སྤྱོད་ལ་སོགས་པ་མང་པོ་དང་། །ཞོ་ཤའི་རྫི་བསྐྱངས་
ཕྱུགས་ཀྱི་སྤེལ་ཐབས་དང་། །གྲངས་དང་རྩིས་དང་ཡི་གེའི་ཚོགས་རྣམས་ཀྱང་། །བརྩེ་བས་བུ་མོ་ཁྱོད་
ལ་བདག་གིས་བསྐུར། །རྒྱ་ཡི་གཙུག་ལག་གབ་རྩེ་སུམ་བརྒྱ་པོ། །ལེགས་ཉེས་ལས་ཀྱི་མེ་ལོང་སྟོན་པ་
ཡང་། །བརྩེ་བས་བུ་མོ་ཁྱོད་ལ་བདག་གིས་བསྐུར། །བཀོད་པ་ཁྱད་འཕགས་མཛེས་པར་བྱེད་པ་ཡི། །
འཕྲུལ་གྱི་བཟོ་ཁྱད་དྲུག་ཅུ་ཐམ་པ་ཡང་། །བརྩེ་བས་བུ་མོ་ཁྱོད་ལ་བདག་གིས་བསྐུར། །ནད་རྣམས་བཞི
བརྒྱ་རྩ་བཞིའི་སྨན་དང་ནི། །བརྟག་པ་བརྒྱད་དང་བཅོ་ལྔ་དྲུག་ཅུ་དང་། །སྦྱོར་སྲ་བཞི་ལ་སོགས་པ་
བདག་གིས་བསྐུར། །ཉོན་མོངས་བརྒྱད་ཁྲི་བཞི་སྟོང་ཞི་བྱེད་ཅིང་། །ཡོན་ཏན་རྒྱ་མཚོ་མ་ལུས་རྒྱས་བྱེད་
པའི། །མདོ་སྡེ་བརྒྱུད་པའི་གདམས་པ་མང་པོ་བསྡུས། །མི་དགེ་བཅུ་སྤངས་དགེ་བཅུ་སྒྲུབ་(༡༧༩བ)
བྱེད་པའི། །ཕར་ཕྱིན་བཅུ་དང་སྤྱོད་བསྡུས་མདོ་བཞི་སྡུད་པ་དང་
། །དམ་པའི་ཆོས་ཀྱི་གདམས་པ་མང་
པོ་ཡང་། ཁྱོད་ཀྱིས་ལེགས་གྲུབ་ལེགས་སྤྱོད་བྱ་བའི་ཕྱིར། །བརྩེ་བས་བུ་མོ་ཁྱོད་ལ་ རྫོང་བར་བྱ། །ཚེ་
གཅིག་ཐུབ་པའི་གོས་དར་ཟ་འོག་སོགས། །སྣ་ཚོགས་སྟོན་པའི་དར་འབོལ་སུམ་བརྒྱ་བསྐུར། །དེ་ལྟར་
- 301 -



མ་ཎི་བཀའ་འབུམ།
ཁ་བ་ཅན་གྱི་མི་རྣམས་བསྡུ་བའི་ཕྱིར། ཁྱོད་ཀྱིས་སེམས་དང་སྤྱོད་ལམ་འདི་ལྟར་མཛོད། །ལྟ་བ་མཐོ་
ཞིང་སྤྱོད་ པ་ ཞི་བ་མཛོད། །ཐེག་སྟོབས་ཆེ་ཞིང་ཁོང་ཡངས་ཆེ་བར་མཛོད། །སྔ་དྲོ་ལངས་པ་སྔ་ལ་
དགོངས་མོ་ཉལ་ཕྱི་མཛོད། །བཀའ་བློ་བདེ་ཞིང་མཛེས་ལེགས་འཇམ་པར་མཛོད། །ལུས་ཚགས་དམ་
ཞིང་ལུས་སྒོ་བསྲུང་བར་མཛོད། །ལ་གོར་ཆེ་ཞིང་ལག་སྤྱད་གཙང་བར་མཛོད། །སོག་སྲུན་མཁས་ཤིང་
ཚགས་ཀྱང་བཟང་བར་མཛོད། །གཟེངས་ནི་མཐོ་ཞིང་འཛུམ་དང་ལྡན་པར་མཛོད། །བརྩེ་སེམས་ཆེ་
ཞིང་འཁོར་ལ་བྱམས་པར་མཛོད། །འཕྱོར་སེམས་མ་མཛད་ཁྱོ་གའི་དད་མ་ཆ། ཁྱོ་ལ་གུས་ཤིང་བུ་ལ་རྩི་
བར་གྱིས། །ཆང་དད་ཆུང་ཞིང་ཁྱིམ་མཚེས་གྲོང་མ་རྒྱུ། །མཐོ་ལ་ཞབས་ཏོག་དམའ་ལ་བྱམས་པ་མཛོད། །
ཐད་ཀ་མཐུན་བྱ་རྒན་ལ་ཞེ་ས་བྱ། །ཀུན་ལ་བྱམས་ཤིང་བདེན་པར་སྨྲ་བར་བྱ། །འགྲོ་ལ་སྙིང་རྗེ་སྒོམ་
ཞིང་ངན་ལོང་སྦྱིན་པས་སྐྱོང་། །སློང་ལ་སྦྱིན་བྱ་ངན་བྱེད་ལེན་མི་བྱ། །བུ་ཚ་ཡིག་ཚང་བསླབ་ཅིང་དགེ་བ་
དག་ལ་སྦྱར། །དཀོན་མཆོག་དབུ་དཔངས་བསྟོད་ཅིང་དད་དང་གུས་པ་བསྐྱེད། །ཆོས་འཁོར་གཙུག་ལག་
བཙུགས་ཤིང་ས་མདོར་དགེ་གནས་ཚུགས། །སངས་རྒྱས་ སྐུ་གཟུགས་བཞེངས་ཤིང་དམ་ཆོས་གཞུང་
ཡང་བྲིས། །ཐོས་བསམ་སྒོམ་པ་བྱ་ཞིང་དམ་ཆོས་ནང་དུ་སྤྱད། །དགེ་འདུན་བསྙེན་བཀུར་བྱ་ཞིང་སྡོམ་
པ་གཙང་མ་བསྲུངས། །དམ་ཆོས་དུས་དྲན་བྱས་ལ་དེ་རིང་ཉིད་ནས་འབད། །ཆོས་ལ་ལོང་ཡོད་མི་བསམ་
ཚེ་འདིར་ཆགས་མི་བྱ། །སྐྱབས་ཆེན་ལྷ་རུ་བཟུང་ལ་(༡༨༠ན)དཀོན་མཆོག་སྐྱབས་འགྲོ་བྱ། ལས་སུ་རྒྱུ་
འབྲས་བསམས་ལ་སྡིག་སྤང་དགེ་ལ་འབད། །འཁོར་བའི་ཉེས་དམིགས་བསམས་ལ་ངེས་འབྱུང་བློ་
བརྟན་བྱ། །འཁོར་བའི་ཉོན་མོངས་སྤུངས་ཞིང་དེ་ཡི་གཉེན་པོ་བསྟེན། །བྱམས་དང་སྙིང་རྗེ་བསམས་ལ་
བྱང་ཆུབ་སེམས་ ཀྱང་བསྐྱེད། །བྱང་ཆུབ་སྤྱོད་པ་སྤྱད་ཅིང་ཐེག་ཆེན་ལམ་དགོད་བྱ། །དེ་ལྟར་བྱས་ན་
བཀྲ་ཤིས་བདེ་ལེགས་འགྱུར། །གཏམ་གྱི་ཐ་མ་ཡིན་ནོ་བུ་མོ་དེ་ལྟར་མཛོད། །ཅེས་གསུངས་ནས་ལྟ་
གཅིག་ཀོང་ཇོ་ལ་འཕྲིན་ཆེན་པོ་དང་། ཚིག་གི་ལུང་དང་། ཙ་ན་ཀ་དང་། ཤེས་རབ་བརྒྱ་པ་ལ་སོགས་པ་
རྣམས་རྫོངས་ནས། ལྷ་ཤཱཀྱ་མུ་ན་ལ་བསྟོད་པོ་དང་མཆོད་པ་བྱེད་ཅིང་བྱོན་ནོ། །དེར་ཀོང་ཇོ་གཡོག་ལྔ་
བརྒྱ་དང་བཅས་པ་ཁྲིད་ནས་བློན་པོ་མགར་ཕྱག་བྱེད་དུ་བཅུག་གོ །དེ་ནས་བློན་པོ་ལ་ལྷ་གཅིག་ཀོང་ཇོ་
- 302 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ན་རེ། ཁྱེད་བོད་ན་ས་ཁམ་པ་ཡོད་དམ། རྩ་གྲེས་མ་ཡོད་དམ། ཤིང་སེ་བ་ཡོད་དམ། སྔོ་ལོ་མ་ཡོད་དམ་
གསུངས་པ། གསུམ་ནི་བདོག་སྔོ་ལོ་མ་ནི་མ་མཆིས་བྱས་པས། འོ་ན་བོད་དུ་སོ་ནམ་བྱ་རུ་བཏུབ་པ་
འདུག་གསུངས་ནས། ཉུང་མའི་ས་བོན་ཡང་དར་ལེབ་རྒན་དུ་དྲིལ་ནས་སྐྲ་གསེབ་ཏུ་གཏུམས་ནས་
འོངས་སོ། །དེ་ལྷ་ཤཱཀྱ་མུ་ནེ་ནི་ཤིང་རྟའི་ཁ་རུ་བཞུགས། དེའི་འཁོར་ལོ་གྱད་ལྷ་དགའ་དང་ཀླུ་དགའ་
གཉིས་ཀྱིས་འདྲེན། དེའི་ཕྱི་ན་ཚུར་ལ་ལྷ་གཅིག་ཀོང་ཇོ་གཡོག་མོ་དམ་པ་བཞི་དང་འགྲོག་ནས་འོང་།
དེའི་འཁོར་ལོ་དྲེའུ་དཀར་མོ་གཉིས་ཀྱི་འདྲེན། དེའི་ཕྱི་ན་ཚུར་ལ་ཕྱི་གཡོག་རྟ་པ་ལྔ་བརྒྱ་འོང་། དེ་དུས་
བོད་ཀྱི་བློན་པོ་རྣམས་ལ་བསྐུར་ཏེ། ཡབ་རྒྱལ་པོས་ལྷ་གཅིག་ཀོང་ཇོ་ལ་བསྟོད་པ་མཛད་པ་ནི།
ཨེ་མ་ཧོ། །ཀོང་ཇོ་ཞེས་བྱའི་བུད་མེད་དམ་པ་འདི། །ལུས་ནི་ཧ་ཅང་མི་རིང་ཧ་ཅང་མི་ཐུང་སྟེ། །
ཧ་ཅང་མི་སྦོམ་ཕྲ་བ་མ་ཡིན་ཞིང་། །རྐེད་པ་གཞུ་འདྲ་ལྟ་བས་ཆོག་མི་ཤེས། འཇིག་རྟེན་ཀུན་ན་བཟོ་
གནས་ཇི་སྙེད་པ། །(༡༨༠བ)མ་ལུས་ཀུན་ལ་འདི་ནི་ཕ་རོལ་ཕྱིན། །འཇིག་རྟེན་ཁམས་ན་གླུ་གར་ཇི་
སྙེད་པ། མ་ལུས་དེ་དག་ཀུན་གྱི་ཚུལ་ལ་མཁས། །རྒྱབ་མདུན་གང་ནས་བལྟས་ཀྱང་ཀུན་བས་མཛེས། །
འདོད་ཆགས་ཞེ་སྡང་གཏི་མུག་མ་མཆིས་ཏེ། །བཟོད་དང་དྲང་ལ་མཉེན་ཞིང་དེས་པ་སྟེ། །སྨྲའམ་མི་སྨྲ་
འཛུམ་ཞིང་དགོད་ཀྱང་རུང་། །རྟག་ཏུ་བག་ཡོད་དྲན་པ་ཤེས་བཞིན་ལྡན། །འདི་ནི་གཞན་དོན་སེམས་ལ་
རབ་ཏུ་བརྩོན། །དེས་ན་འཇིག་རྟེན་ཀུན་གྱིས་བཀུར་བར་འོས། །འདི་ལ་བལྟས་པས་ནམ་ཡང་ངོམས་
མི་འགྱུར། །མི་ཡི་ནད་དང་ཕྱུགས་ཀྱི་ནད་ལ་སོགས། །དེ་དག་གསོ་བའི་ཚུལ་ལ་མཆོག་ཏུ་མཁས། །
འདི་ལ་མི་དགའ་དགྲར་ལེན་ཡོངས་མ་མཆིས། །འདི་ཡི་ཤེས་འདྲ་བུད་མེད་ཀུན་ལ་མེད། །འདི་ནི་ཆོས་
རྒྱལ་ཅིག་གི་ཚུལ་དང་མཐུན། །བུད་མེད་དམ་ པ་ཀོང་ཇོ་འདི་འདྲ་ནི། །མི་ཡི་འཇིག་རྟེན་དག་ན་མ་
མཆིས་ཏེ། །ནད་པ་ལ་སོགས་གང་ལ་རེག་གྱུར་ཀྱང་། །དེ་ཡི་མོད་ལ་ནད་རྣམས་སོས་པར་འགྱུར། །
འདི་ཡི་ལུས་ལ་སྤོས་ཀྱི་ངད་འབྱུང་བས། །སྤོས་མཆོག་གཞན་རྣམས་མངོན་པར་ཟིལ་གྱིས་གནོན། །
འདི་ཡི་ཚིག་སྨྲ་ཡིད་དུ་འོང་བ་སྟེ། །འདི་ཡིས་ཚིག་སྨྲས་འགྲོ་བ་ཐམས་ཅད་ཉན། །ནོར་དང་ཟས་ཀྱི་འགྲོ་
བ་ཐམས་ཅད་བསྟེན། །གཞོན་ནམ་རྒན་པ་ཀུན་ལ་གུས་པར་བྱེད། །ཀོང་ཇོ་ཞེས་བྱའི་བུད་མེད་དམ་པ་
- 30.5 -



མ་ཎི་བཀའ་འབུམ།
འདི། །རིགས་རྒྱུད་གཟུགས་ཀྱིས་དྲེགས་པ་མ་ལགས་ཏེ། །འགྲོ་བ་རྣམས་ལ་རྟག་ཏུ་གུས་པས་འདུད། །
མི་མཆོག་ཆོས་རྒྱལ་ཅིག་ལ་སྦྱིན་པར་འོས། །གསུངས་ནས་ཡབ་རྒྱལ་པོས་ལྷ་གཅིག་ཀོང་ཇོ་ལ་
ལ་བསྟོད་
པ་མཛད་པའོ། །
དེ་ནས་བོད་ཀྱི་བློན་པོ་རྣམས་ཀྱིས་ལྷ་ཤཱཀྱ་མུ་ནེ་དང་། ལྷ་གཅིག་འཕྲུལ་གྱི་ཀོང་ཇོ་གཉིས་བོད་
དུ་སྤྱན་དྲངས་ཏེ། དེའི་འཁོར་ལོ་རྔ་མོ་གཅིག་གི་འདྲེན། དེའི་ཕྱི་ན་ཚུར་ལ་བློན་པོ་རྟ་པ་ལྔ་བརྒྱ་རྣམས་
འོང་ངོ༌། །མོའི་འཁོར་ལ་སྐྱེས་པ་ལོ་ཉི་ཤུ་ལོན་པ་ལྔ་བརྒྱ། བུ་མོ་ལོ་བཅུ་དྲུག་ལོན་པ་ལྔ་བརྒྱ་(༡༨༡ན)
སྟེ་ སྟོང་ ཚོ་གཅིག་འོང་ངོ༌། །ཤར་གྱི་སྐར་མ་ནུབ་ཏུ་རྒྱུ་བའི་དུས་སུ་བྱ་ཁྭ་ཏའི་སྐད་ཀྱིས་མནོན་པ་ལ་
གཏད་དེ་འོངས་སོ། །དེར་རྒྱལ་མང་རྗེ་དང༌། བློན་པོ་འབྲོ་བསེ་རུ་ན་གུང་སྟོན་དང་མ་མཐུན་པས་ཕྲ་མ་
བཅུག་སྟེ། བློན་པོ་མགར་གྱིས་ལྷ་གཅིག་ཀོང་ཇོའི་ལུས་བསླད་པ་ཚོར་བ་སྐད་བྱས་ནས། འདི་བློན་པོ་
འཕྲུལ་ཅན་ཅིག་ཡིན་ནོ་ཟེར་ནས། ཕག་ཏུ་རྒྱ་རྗེ་ལ་མི་ཚབ་ཏུ་ཕུལ་ལོ། །དེར་རྒྱ་རྗེས་ཀྱང་བློན་པོ་མགར་
འཕྲུལ་བག་ཆེ་བས་དབང་མེད་བསྡམས་སོ། །དེར་བློན་པོ་གཞན་རྣམས་དང་ལྷ་གཅིག་ནི་ཉི་མ་ཤར་
ཙམ་ན་གར་སླེབ་པའི་ས་དེར་བསྡད་ནས། ལྷ་ཤཱཀྱ་མུ་ནེ་ལ་དར་དཀར་གྱི་ཡོལ་བ་ཕུབ་པའི་ནང་ན་
བཞུགས་ནས་འབྲས་ཀྱི་ཐུག་པ་ལྷུང་བཟེད་རེ་འདྲེན། དེ་ནས་འབྲས་ཐུག་ཞལ་ལུ་གང་བསྐོལ་ནས་ལྷ་
གཅིག་ཀོང་ཇོ་ལ་འདྲེན་ནོ། །འཁོར་རྣམས་ ཀྱིས་ནི་ཉི་མ་ཕྱེད་ལས་མི་སླེབ་བོ། །དེའི་ཉིན་དེ་རུ་བསྡད་
ནས་བློན་པོ་ལ་ལ་ནི་འདུན་མ་བྱེད། ལ་ལ་ནི་རྟ་རྒྱུགས་འགྲན། ལ་ལ་ནི་བང་འགྲན། ལ་ལ་ནི་ཚབས་
དང་མདའ་ཤེད་འགྲན་པ་ལ་སོགས་པའི་རྩེད་མོ་སྣ་ཚོགས་བྱེད་དོ། །ལྷ་གཅིག་ཀོང་ཇོ་ནི་མཆོད་པ་རྣམ་
ལྔ་བཤམས་ནས། །དངུལ་གྱི་ཏོ་བུ་ར་རྒྱུད་གསུམ་པ་བསྒྱུར་ཅིང་སྒྲེང་བའི་རམ་བུ་བཏེག་ནས། གང་ཚེ་
རྐང་གཉིས་གཙོ་བོ་ཁྱོད་བལྟམས་ཚེ། །ས་ཆེན་འདི་ལ་གོམ་པ་བདུན་བོར་ནས། །ང་ནི་འཇིག་རྟེན་འདི་
ན་མཆོག་ཅེས་གསུངས། །དེ་ཚེ་མཁས་པ་ཁྱོད་ལ་ཕྱག་འཚལ་ལོ། །ཞེས་པ་ལ་སོགས་པའམ། རྣམ་དག་
སྐུ་ལྔ་མཆོག་ཏུ་གཟུགས་བཟང་བ། །ཡེ་ཤེས་རྒྱ་མཚོ་གསེར་གྱི་ལྷུན་པོ་འདྲ། །གྲགས་པ་འཇིག་རྟེན་
གསུམ་ན་ལྷམ་མེ་བ། མགོན་པོ་མཆོག་ཉིད་ལ་ནི་སྐྱབས་སུ་མཆི། །ལ་སོགས་པ་ཤཱཀྱ་མུ་ནེའི་བསྟོད་པ་
- 3)4 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཉི་ཚེ་བྱེད་དོ། །ཡང་ནང་པར་བྱ་ཁྭ་ཏའི་སྐད་ཀྱིས་མ་ནོན་པ་ལ་འགྲོའོ། །དེ་ལ་སེམས་སྣང་བ་མ་དག་པ་
རྣམས་ན་རེ། རྒྱལ་པོའི་སྐུ་གཟུགས་མཛེས་པ་ལ་ཆགས་ན་འོང་། ལྷ་གཅིག་སྐུ་ལུས་གནོང་(༡༨༡བ)
བར་གྱུར་ནས། རྒྱལ་པོའི་སྤྱན་སྔར་འོང་བ་ལ་འཚེར་ནས་ཟླ་བའི་དུས་ཚོད་མ་ཐིམ་གྱི་བར་དུ་ལྷ་ལ་ཕྱག་
བྱེད་པ་དང༌། ལྷ་ཁང་བཞེངས་པ་དང་བསྐོར་བ་བྱེད་པ་ལ་སོགས་པ་ལ་བསྙད་བཏགས་ནས་མང་དུ་
འགོར། དེ་ཡང་རྒྱལ་པོས་བློན་པོ་མགར་རིག་པ་ཆེ་བས་རིགས་རྒྱུད་འཕེལ་དུ་རེ་ནས་མ་བཏང་བས།
བློན་པོ་མགར་ན་རེ། འོ་ན་ང་བོད་དུ་མ་བཏང་ན་ཀོང་ཇོ་བོད་དུ་སྤྱན་འདྲེན་པ་ལ་གཉའ་བོ་ཚན་པ་བཞི་
པས་འཕྲོག་ཏུ་འོང་བས། རིགས་བཟང་ཀྱི་བུ་དཔའ་རྩལ་ཅན་ལོ་ཉི་ཤུ་ལོན་པ་བརྒྱ་སྐྱེལ་མ་ལ་ཐང་ཅིག་
བྱས་ཏེ་བཏང་ངོ༌། །དེའི་དུས་སུ་སངས་རྒྱས་དང་བྱང་ཆུབ་སེམས་དཔའ་དང་། སེམས་ཅན་རྣམས་ཀྱི་
སྣང་བ་ལ། ཁ་བ་ཅན་གྱི་རྒྱལ་ཁམས་སངས་རྒྱས་ཀྱི་ཞབས་ཀྱིས་མ་བཅགས་པ་དེར་བཀྲ་ཤིས་པའི་
སྣང་བ་གསུམ་བྱུང་ངོ༌། །དེར་བློན་མགར་མི་སྐྱིན་ལ་བཞག་པ་ལས་རྒྱ་མོ་གཟུགས་བྱད་མཚར་བ་རྒྱུད་
བཟང་བ་ཅིག་ཆུང་མར་ཕུལ་ནས་ཡོད་པ་ལས། བློན་པོ་མགར་གྱིས་ཀྱང་རིགས་རྒྱུད་འཕེལ་གྱིས་དོགས་
ནས་ལུས་འབྲེལ་མ་བྱས་སོ། །བློན་པོས་ཟས་ཅི་བྱིན་པ་ཐམས་ཅད་བྱས་ཏེ་མ་ཟོས་པས་ ཤིན་ཏུ་རིད་
པར་གྱུར་ཏོ། །ཉི་མ་ལ་རྟག་ཏུ་ཉལ་བས་ཁ་དོག་སྔོ་ནག་ལྷང་བར་གྱུར་ནས་འགྲམ་པ་གཡས་སུ་རམས་
བཅུག །གཡོན་དུ་རྒྱ་སྐྱེགས་བཅུག་ནས་ལུད་པ་བོར་བས། རྣག་གི་མདོག་སྔོན་དམར་དུ་བྱུང་། ཡང་
ཉལ་བའི་འོག་ཏུ་པགས་པ་རློན་པ་བཏིང་། དེའི་སྟེང་དུ་སྟན་གཞན་བཏིང་ནས་ཉལ་བས་རྒྱ་མོས་ཚོར་
ནས་བློན་པོའི་སྐུ་ལུས་ལ་དྲི་མི་ཞིམ་པ་དེ་ཅི་ཡིན་ཟེར། ང་ལ་ཚད་པའི་ནད་བྱུང་བས་ཁྱེད་ཀྱི་མ་ཤེས་
སམ་བྱས་པ་དང་། དེ་ནས་ཉིན་གཅིག་ཙ་ན་རྒྱལ་བློན་རྣམས་ཀྱིས་བལྟར་བྱོན་ནས། བློན་པོ་མགར་ལ་
གྲོས་ཀྱི་འདུན་མ་བྱ་རྒྱུ་མང་པོ་ཡོད་བྱ་བ་གསུངས་པས། རྒྱ་རྗེའི་རྒྱལ་པོ་ལགས་ཞེས་ཞུ་འཚལ་བྲོ་ཅིག་
འཚལ་གྱིན་གདའ་བ་བགྱིས་པས། རྗེ་རྒྱལ་པོས་གཟིགས་པས། བློན་པོ་མགར་ནི་ན་འདར་རིད་པ་
འདུག་པ་(༡༨༢ན)གཟིགས་ནས། ལུད་པ་ཅིག་བསྒྱུར་བས་ཀྱང་རྣག་གི་མདོག་ཏུ་བྱུང་། ཐོ་ཕྱི་ན་འདུག་
པའི་ལུད་པ་སྐམ་པོ་ཀུན་གཟིགས་པས་བློན་པོ་ཤི་ཡི་དོགས་ནས། འདི་ཤི་ན་ནི་མཐའ་འཁོབ་ཀྱི་རྒྱལ་
- 305 -



མ་ཎི་བཀའ་འབུམ།
པོ་སྲོང་བཙན་སྒམ་པོའི་བློན་པོ་རིག་པ་ཅན་ཡིན་པས། སྲོང་བཙན་སྒམ་པོས་སྤྲུལ་པ་ལྔ་སྟོང་ནང་མ་རེ་
ལ་སྤྲུལ་ནས་དམག་འོང་བས་ང་ལ་བདེ་བ་མི་འོང་སྙམ་ནས་བྱེད་དེ། རྒྱ་ནག་པོའི་སྨན་པ་མཁས་པ་ཅིག་
བོས་ལ་སྟོན་ཅིག་གསུངས་ནས་སྨན་པ་བཏང་ངོ༌། །བློན་མགར་གྱིས་བྲང་ཁང་གི་ནང་དུ་བསྡད་ནས། ང་
ལ་དྲི་མི་ཞིམ་པ་ཡོད་པས་སྨན་པ་ལ་གནོད་ཟེར་ནས་ཆུ་ནང་དུ་ཐག་པའི་སྣ་བཅུག །སྣ་གཅིག་སྐར་ཁུང་
ན་ཕར་བཏང་ནས་སྨན་པ་མཁས་པས་འདིས་ཤེས་བྱས་སོ། །རྒྱའི་སྨན་པས་བལྟས་པས་ནད་གཞན་ཅི་
ཡང་མི་འདུག །འབྱུང་བ་ཆུའི་རང་བཞིན་དུ་འདུག་པས་གྲང་བ་བཅོས་དགོས་ཟེར། དེ་ནས་ཡང་ནང་
པར་སྨན་པས་འོངས་པ་དང་བློན་པོས་ཡང་ཐག་པའི་སྣ་ཅིག་མེ་ལ་བཅུག །སྣ་ཅིག་སྐར་ཁུང་ནས་ཕར་
བཏང་ནས་སྨན་པས་བལྟས་པས། །སྨན་པ་ན་རེ་ཅི་ཡིན་བློན་པོའི་སྙན་ནད་འགྱུར་འདུག་མེའི་ རང་
བཞིན་དུ་འདུག་པས་དྲོ་བ་བཅོས་དགོས་ཟེར་རོ། །ཡང་ནང་པར་སྨན་པ་འོངས་ནས་བལྟས་པས། བློན་
པོ་མགར་གྱིས་ཐག་པའི་སྣ་ཅིག་ལག་སྐོར་ལ་བཏགས། སྣ་ཅིག་སྨན་པ་ལ་བཏད་པས་སྨན་པ་ན་རེ།
ཅི་ཡིན་བློན་པོའི་སྙན་ནད་འགྱུར་ནས་འདུག །གྲང་བ་རྡོའི་རང་བཞིན་ལ་རྩ་ལག་བསྐོར་གྱི་རི་མོ་བཞིན་
དུ་འཁྲུགས་ནས་འདུག་པས་ངས་འཆོས་མི་ཤེས་པར་འདུག་ཟེར་ནས་སོང་ངོ༌། །དེར་རྒྱའི་རྒྱལ་པོ་ཤིན་
ཏུ་བྲེད་ནས་ཡང་སྨན་པ་དེ་མིན་པ་མཁས་པ་ཅིག་བོས་པས། ཡང་བློན་པོ་མགར་གྱི་ཞལ་ནས། ཆུང་མ་
ལ་ཁྱོད་དོ་ནུབ་སྒོ་རུ་ཉོལ་ཁྱེད་བུད་མེད་བྱ་བ་གྲིབ་ཆེ་བ་ཡིན་པས། ནང་པར་སྨན་པས་ངའི་རྩ་མི་རྟོགས་
པས། ད་ལྟར་སོང་ན་ང་འཆི་ཁྱོད་ལ་ཡུགས་པ་བབ་ནས་འོང་བྱས་ནས་མོ་སྒོར་བཏོན་ནོ། །དེ་(༡༨༢ང)
ནས་མལ་གྱི་འགབ་མཐོན་པོར་བྱས་ནས་སྤྱི་ཚུགས་སུ་ཉལ་ལོ། །དེར་རྩ་ཐམས་ཅད་འཁྲུགས་ནས་སྨན་
པས་བལྟས་ནས། །རྒྱལ་པོ་ལ་རྩ་ལེན་བཤད་པ། བློན་པོ་ཆེན་པོའི་སྙན་ནད་འདི་རླུང་ལས་གྱུར་བ་ཡང་
མ་ཡིན། དེ་བཞིན་དུ་མཁྲིས་པ་ལས་གྱུར་པ་དང་། བད་ཀན་དང་བགེགས་རིགས་སྟོང་དྲུག་བརྒྱད་ཅུ་ལ་
སོགས་པའི་ནད་གང་ཡང་མི་གདའ། དེ་མ་ཡིན་པའི་ནད་ཆེན་པོ་ཅིག་འདུག་པས་ངས་ཀྱང་འཆོས་མི་
ཤེས་ཟེར་རོ། །དེར་རྒྱ་རྗེ་ན་རེ་བློན་པོ་མགར་ཁྱེད་རིག་པ་ཆེ་བས་རྒྱའི་སྟོན་ཐོག་ཇི་ལྟར་བྱས་ན་ལེགས།
སོ་ནམ་ཇི་ལྟར་བྱས་ན་སྨིན་གསུངས་པས། བློན་པོ་མགར་གྱིས་ས་བོན་ཡོས་སུ་སེར་ཙམ་བརྗོས་ལ་ཐོབ་
-306 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དྲུ་མ་འཐུག་པ་ཡིན་བྱས་པ་ལ། རྒྱ་རྣམས་ཀྱིས་ས་བོན་བརྔོས་ནས་བཏབ་བོ། །སང་ཟླ་བ་གསུམ་ན་རྒྱ་
རྗེའི་ལྡུམ་ར་ན་སྙེ་མ་ལོང་མ་ཐོན་ལ་ཁད་ཙ་ན། བློན་པོ་མགར་གྱིས་བསམས་པས་ད་
་་ད་ནི་ང་ལ་ཆད་པ་
འོང་སྙམ་ནས་ཐབས་བྱས་ཏེ། ད་སྟེ་ཞག་བདུན་ནས་ང་འཆི་བར་འདུག །དེ་ཙ་ན་ཡུལ་འདིར་ལྟས་ངན་
བཅོ་བརྒྱད་འོང་ཟེར་བས། ད་འོ་ན་བློན་པོའི་ནད་ལ་ཕན་པའི་ཐབས་མེད་དམ་བྱས་པས། གཏོ་བྱས་ན་
འདྲ་ཕན་ནམ་ཟེར། འོ་ན་དེ་ལ་ཅི་དགོས་བྱས་པས། རྟ་མོག་རོ་མགོ་དམར་ཅིག་དང་། ལུག་གྲོ་མོའི་
མཆེར་ཁྲག་གྲོད་པ་གང་དང༌། དར་ཟབ་ཀྱི་ཐལ་བ་
ཐལ་བ་སྒོ་བ་གང་དང་། སོལ་བའི་མདུང་ཤིང་སེར་ཀ་མེད་
པ་འདོམ་གང་པ་ཅིག་དགོས་བྱས་པས། དེར་རྒྱལ་པོའི་བཀའ་བསྒོས་ནས་རྒྱའི་དར་ཟབ་ཐམས་ཅད་མེ་
ལ་བསྲེགས་པས་བྱ་འུད་དུ་སོང་ནས་སྒྲོ་བ་གང་མ་བྱུང་། ནགས་ཐམས་ཅད་མེ་ལ་བསྲེགས་པས་སོལ་
བའི་མདུང་ཤིང་སེར་ཀ་མེད་པ་མ་བྱུང་། ཕྱུགས་ལུག་ཐམས་ཅད་བསད་པས་མཆེར་ཁྲག་གྲོད་པ་གང་མ་
བྱུང་། དེ་ནས་རྒྱ་ རྗེ་ན་རེ་རྟ་ཅིག་བྱུང་གསུང་ངོ། །བློན་པོ་མགར་གྱི་ཞལ་ནས་རྟ་འདི་ཀ་ཡང་ལན་ཅིག་
ཚགས་བྱ་ཡིས་དང་སྟེ། ལར་ང་འཆི། ཤི་ཙ་ན་སྤྱིར་ཡུལ་པ་ལ་མི་རུང༌། སྒོས་ཀྱི་རྒྱལ་པོ་ལ་མི་རུང་། ང་
མ་(༡༨༣ན)ཤི་བ་ལ་བོད་ཀྱི་རི་མཐོང་བའི་ས་རུ་སྐྱོལ་ཟེར་རོ། །ཡང་རྒྱ་རྗེ་རྒྱལ་པོའི་ཞལ་ནས། གཞན་
ཕན་པའི་ཐབས་ཅི་ཡོད་གསུངས་པ་ལ། །བློན་པོ་མགར་གྱི་ཞལ་ནས་བོད་ཀྱི་རི་མཐོང་བའི་སར་ལྷ་
གསོལ་ན་ཕན་ནམ་སྟེ། ལར་ང་ཅིས་ཀྱང་མི་ཕན་འཆི་བ་ཡིན་ཟེར། དེར་རྒྱལ་པོས་བློན་པོ་མགར་ཤི་
ཡིས་དོགས་ནས་ལྷ་གསོལ་དུ་བཏང་ངོ༌། །བརྒྱ་ལ་བྲོས་ཀྱི་དོགས་ནས་གྱོད་ཀྱི་མི་བཞི་སྐུ་སྲུང་ལ་བཏང་།
དེ་ནས་བོད་ཀྱི་བློན་པོ་ཡར་ལ་བཏང་བའི་ཤུལ་དུ། ལྷ་གཅིག་ཀོང་ཇོ་འདི་སྟོན་མཁན་ཅིག་ཡོད་ངེས་
པས་རྩིས་གྱིས་ཤིག །དེ་ལ་ཆད་པ་གཅོད་པ་ཡིན་ཟེར་ནས་རྩིས་མཁན་གྱིས་བརྩིས་བྱས་པས། རི་ཆེན་
པོ་གསུམ་འདུག་པའི་སྟེང་ན་མཚོ་ཆེན་པོ་གཅིག །དེའི་སྟེང་ན་ཐང་ཆེན་པོ་གཅིག །དེའི་ཁ་ན་གནོད་
སྦྱིན་མོ་ལུས་པོ་མིག་གིས་ཁེངས་པ་ཟངས་ཀྱི་མཆུ་ཡོད་པ་ཅིག་གིས་བསྟན་འདུག་ཟེར་པས། དེ་འདྲ་བ་
མི་སྲིད་པས་རྫུན་ཡིན་ཟེར་ནས། སྲས་རྒྱལ་བུ་ཐེ་བས་གབ་རྩེ་བརྒྱད་ཅུ་སྐོར་མེ་ལ་བསྲེགས་པ་ལ་རྩིས་
མཁན་གྱིས་གབ་པས། །ཕང་པ་གང་གབ་པའི་འོག་ཏུ་ཆུད་དེ། གབ་རྩེ་བྱ་བ་དེ་ནས་བྱུང་ངོ་། །གཞན་མེ་
- 307 -



མ་ཎི་བཀའ་འབུམ།
ལ་བསྲེགས་སོ། །དེ་ནས་བློན་པོ་མགར་གྱིས་ལམ་དུ་ཞུགས་ནས་གྱད་པ་མི་བཞི་ལ་ཟས་ཅུང་ཟད་ལས་
མ་བྱིན་པར་རྒྱལ་མོ་ཚ་བའི་རོང་དུ་སླེབ་པ་དང༌། ཟས་ཟ་རུ་བཅུག་ཤ་སྐམ་ལ་ཚྭ་བཏབ་ནས་བྱིན་ནོ། །
ཆང་ལ་སྦྲང་རྒོད་མང་པོ་བཏབ་ནས་ཁ་སྐོམ་པའི་ཚེ་འཐུང་དུ་བཅུག་གོ །ཁོང་བཞི་པོ་ར་རོ་བ་དང་ཁོང་
གིས་མཚོན་ཆ་རྣམས་བཅག །རྟ་རྣམས་ཀྱི་རྐང་པ་ལ་ལྕགས་གཟེར་རེ་བརྒྱབ་བོ། །རྟ་མོག་རོ་མགོ་མར་
དེ་གཞན་གྱིས་མི་སླེབ་པ་ཡིན་པས། དེ་ལ་ཞོན་ནས་ཁོང་བཞི་པོའི་གདོང་པ་ལ་ཆུ་ཅིག་གཏོར་ནས་དགྲ་
བྱུང་ངོ་ལ་འུར་ལངས་བྱས་པས། ཁོང་བཞི་ཐམ་ཐོམ་ལ་ལངས་ནས་བལྟས་ཙམ་ན། མཚོན་ཆ་ཡང་
བཅག་རྟ་ཡང་འཐེང་ནས་འགྲོ་མ་ཉན། བློན་པོ་མགར་གྱིས་ང་ནི་བོད་དུ་འགྲོ་ཟེར་ནས་རྟ་ལ་ལྕགས་
བརྒྱབ་ནས་ཤོད་དེ་(༡༨ ༣བ)སོང་བ་ལས། ཁོང་བཞི་པོ་ན་རེ། བོད་བློན་གྱིས་སྔར་དུ་དེ་འདྲ་ཅིག་ཀ་
བྱས་ཀྱི་དོགས་པ་དེ་བྱས་སོ་ཟེར་རོ། །ད་འོ་སྐོལ་རང་མར་ལོག་ན་ནི་རྒྱལ་པོའི་ཆད་པ་འོང་ཟེར་ནས།
བློན་པོ་མགར་གྱི་ཕྱི་བཞིན་འབྲངས་སོ། །མགར་གྱིས་ཀྱང་ཉེ་རིང་རན་པར་བྱས་ནས་ཁྲིད་དེ་འོངས་སོ། །
དེར་བློན་པོས་ཀྱང་མིག་ཐག་རེ་སོང་ཙམ་ལ་ཟས་བག་རེ་བཞག་གིན་འོངས་པས། གྱད་མི་བཞི་ན་རེ་
ཁོས་ཀྱང་མི་འབོར་བར་འདུག་པས་ཁོའི་ཕྱི་བཞིན་འདེང་ཟེར་ནས་འོངས་པས། དེ་ལས་འཕེལ་ནས་
བོད་དུ་རྒྱུའི་རུས་པ་འོང་བ་དེ་ཅུག་ཡིན་ནོ། །དེའི་དུས་སུ་རྒྱ་ནག་གི་ཡུལ་ལྗང་པ་འཐུག་པོ་བྱུང་ཡང་སྙེ་
མ་ལང་ལོང་དུ་སོང་བས། །བོད་ཀྱི་བློན་པོ་མགར་བསྡམས་པ་དང་། ལྷ་གཅིག་སྔོན་དུ་བོད་ལ་མ་བྱིན་
པས་བློན་པོས་ཞེ་ངན་བྱས་པ་འདྲ། རྒྱའི་དར་ཟབ་མེ་ལ་བསྲེགས། ཕྱུགས་ལུག་རྣམས་བསད། ནགས་
རྣམས་བསྲེགས། ལྷ་ཤཱཀྱ་མུ་ནེ་དང་ལྷ་གཅིག་ཀོང་ཇོ་འཕྲུལ་གྱི་རྒྱལ་མོ་བོད་དུ་ཁྱེར་རྒྱའི་ཡུལ་ཁམས་
ཐམས་ཅད་ཕུང་བར་བྱས་སོ་བྱ་བ་ནི། རྒྱ་ནག་གི་རྒྱལ་པོའི་སྙན་དུ་བརྒྱུད་དོ། །རྒྱལ་པོའི་ཐུགས་ལ་དེ་
བས་བདེན་ནམ་སྙམ་ནས་རྟ་པ་མང་པོ་འདེད་དུ་བཏང་ངོ༌། །དེར་བོད་བློན་གྱིས་ ཚལ་གླིང་ནས་རྟ་
སྦངས་མང་པོ་ཐུ་རུ་བཅུག་ནས་གཙང་པོའི་རབ་བརྒལ་བའི་ས་རུ་གཏོར། རྟ་རྗེས་མང་པོས་བཀང་ནས་
བཞག་པ་རྒྱའི་འདེད་མིས་མཐོང་ནས། གཅིག་ན་རེ་སླེབ་ཀྱང་ཕན་མེད་ཁོ་ལ་སུན་མི་རྟ་པ་མང་པོ་བྱུང་
ནས་འདུག །རབ་བརྒལ་བའི་རྟ་སྦངས་དང་རྟ་རྗེས་རང་ཡང་འདི་ཙམ་འདུག་ཟེར། ཚུལ་དེ་ལྟ་བུ་ནི་ར
- 308 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
སའི་གཙུག་ལག་ཁང་གི་ནུབ་ཕྱོགས་ན་བྲིས་ནས་ཡོད་དོ། །ཡང་འདེད་མི་ཅིག་ན་རེ་བོད་བློན་འཕྲུལ་ཆེ་
བས་ཇི་ལྟར་ཡིན་མི་ཤེས་ད་རུང་དེད་ཟེར་ནས་ཕྱིན་ཙ་ན། ཡང་བློན་པོ་མགར་སྦའི་ནགས་དང་ཕྲད་
ནས། སྦ་ལྕག་མང་པོ་བཅད་ནས་ཆུ་འགྲམ་དུ་བསྐྱུར་བས། །དེར་རྒྱའི་འདེད་མིས་མཐོང་ནས། སྦ་ལྕག་
ལུས་པ་ལའང་འདི་ཙམ་ཞིག་བྱུང་བས། འུ་སྐོལ་གྱིས་སླེབ་ཀྱང་ཁོང་གིས་ཡར་ཁྲིད་(༡༨༤ན)ནས་འགྲོ་
ཟེར་ནས་ལོག་གོ །ལྷ་གཅིག་ཀོང་ཇོས་ཁམས་སུ་ཕེབས་ནས་སྤོར་ཐང་བདེ་མོར་བཞུགས་ཏེ། བློན་པོ་
མགར་འཕྲུལ་ཆེ་བས་སླེབ་དུ་རེ་སྒུགས་པས་མ་བྱུང་། དེ་ནས་ཁམས་ཀྱི་ཞབས་ཞིང་དུ་བྱོན་ཏེ་ཤ་བ་
བཟུང་ནས་རྨོས་འབྲུ་བཏབ་དེར་ཡང་བློན་པོ་མ་བྱུང་ནས། ལྡན་མ་བྲག་ཙར་བྲག་ལ་རྒྱས་པའི་དབུ་དུམ་
བརྐོས་མར་བཞེངས། སུམ་པ་ནགས་སུ་བྱོན་ནས་རྒྱ་མོ་འཕྲེད་ལམ་བཏོན། བོད་ཀྱི་ཡུལ་བཟང་པོ་ཡང་
གཟིགས་སོ། །འཁོར་རྣམས་ ཀྱིས་ཀོང་ཇོ་ལ་བློན་པོ་མགར་གྱི་བུ་ཆགས་ནས། ས་ལམ་འཆོས་པ་ལ་
བསྙད་བཏགས་ནས་ཡུན་རིང་དུ་འགོར་ཟེར་རོ། །དེར་བློན་པོ་མགར་གྱིས་རྗེས་ཟིན་ནས། ཕོ་ཉ་བཏང་
སྟེ་བོད་ཡུལ་དབུས་སུ་ ཕྱོགས་བཞི་ནས། ལྷ་གཅིག་ཡི་དམ་དང་བཅས་པ་བྱོན་གྱིན་ཡོད་པས་བོད་
འབངས་
ས་རྣམས་ཀྱིས་དགའ་སྟོན་གྱི་རྔ་བརྡུངས། ནམ་མཁའ་དར་འཕན་གྱིས་ཁོང་། ས་གཞི་རྟ་པས་ཁོང་
ལ་བསུ་བ་གྱིས་ཟེར་བའི་ཕྲིན་བཏང་བས། དེར་རྒྱལ་པོས་བོད་འབངས་རྣམས་ལ་གཉེར་བསྐོས་སོ། །
ལྷ་གཅིག་འཕྲུལ་བག་ཆེ་བས་གང་ནས་འོང་ཆ་མེད་པས། རི་ལམ་མི་བདེ་བ་ཐམས་ཅད་ཆོས་ཅིག་
གསུངས་ནས། གྲོང་ཁྱེར་ཤར་ཕྱོགས་པ་རྣམས་ལ་ལྷ་ཤཱཀྱ་མུ་ནེ་དང་ལྷ་གཅིག་ཀོང་ཇོ་བྱོན་པས། ཤར་
མཁར་སྣའི་གདོང་ནར་ལམ་ཆོས་ལ་བསུ་བ་གྱིས་ཤིག་གསུངས་སོ། །གྲོང་ཁྱེར་ལྷོ་ཕྱོགས་པ་རྣམས་ལ་
ལྷ་ཤཱཀྱ་མུ་ནེ་དང་ལྷ་གཅིག་ཀོང་ཇོ་བྱོན་པས།
བསེའི་སྒྲོན་མ་ན་མར་
མ་ན་མར་ལ་ལམ་ཆོས་ལ་བསུ་བ་གྱིས་ཤིག་
གསུངས་སོ། །གྲོང་ཁྱེར་ནུབ་ཕྱོགས་པ་རྣམས་ལ་ལྷ་ཤཱཀྱ་མུ་ནེ་དང་ལྷ་གཅིག་ཀོང་ཇོ་བྱོན་པས། དན་
འབག་ཐང་ན་མར་ལ་ལམ་ཆོས་ལ་བསུ་བ་གྱིས་ཤིག་གསུངས་སོ། །གྲོང་ཁྱེར་བྱང་ཕྱོགས་པ་རྣམས་ལ་
ལྷ་ཤཱཀྱ་མུ་ནེ་དང་ལྷ་གཅིག་ཀོང་ཇོ་བྱོན་པས། །བྱང་དགའི་ཕུའི་ནང་ན་མར་ལམ་ཆོས་ལ་
ད་མར་ལམ་ཆོས་ལ་བསུ་བ་གྱིས་
ཤིག་གསུངས་སོ། །དེ་ནས་ལྷ་གཅིག་ནི་སྒྲོལ་མའི་སྤྲུལ་པ་ཡིན་པས། ཕྱོགས་བཞི་ཀ་ནས་བྱོན་ནས་
- 3(0) -



མ་ཎི་བཀའ་འབུམ།།
( ༡༨༤ བ)ལྷ་སའི་མཐིལ་དུ་བྱོན་པའི་ཚེ། གྲོང་ཁྱེར་ཤར་ཕྱོགས་པ་ན་རེ་མལ་དྲོའི་ཟུར་ཕུག་གི་ནང་ན་
མར་བྱོན་པ་ཡིན་ཟེར། དེའི་རྒྱུ་མཚན་ཡང་གཙང་པོ་བརྒལ་བའི་དུས་སུ་མིང་ཡང་རྒྱ་རབ་ཁ་བྱ་བར་
བཏགས་པ་ཡིན་ཟེར་རོ། །ལྷོ་ཕྱོགས་པ་ན་རེ་གྲིབ་ཕུ་ན་མར་བྱོན་པ་ཡིན་ཟེར། དེའི་རྒྱུ་མཚན་ཡང་གྲིབ་
ཕུའི་ཆབ་རོམ་ལ་དུང་གཡས་སུ་འཁྱིལ་པ་འདྲ་ཟེར་བ་དེའི་དུས་སུ་བཏགས་པ་ཡིན་ནོ་ཟེར་རོ། །ནུབ་
ཕྱོགས་པ་ན་རེ་སྟོད་ལུངས་མདའ་ན་མར་བྱོན་པ་ཡིན་ཟེར། དེའི་རྒྱུ་མཚན་ཡང་སྦལ་པའི་ཚལ་གྱི་བྲག་
ཕག་སྣ་འདྲ་བ་འདི་ས་དགྲ་ཡིན། མགོན་པོ་གཅིག་བྲིས་ཤིག་གསུངས་ནས་བྲག་ལྷ་མགོན་པོར་
བཏགས་པ་ཡིན། མགོན་པོ་ལྕམ་སྲིང་བཞུགས་སོ་ཟེར་རོ། །བྱང་ཕྱོགས་པ་ན་རེ་འཕེན་ཡུལ་གྱི་སྒོ་ཕུ་ན་
མར་བྱོན་པ་ཡིན་ཟེར་རོ། །དེའི་རྒྱུ་མཚན་ཡང་བསུ་བ་བྱས་པས། གྲོང་ཁྱེར་གྱི་མིང་ཡང་ལས་སུ་བྱ་བར་
བཏགས་པ་ཡིན་ཟེར་རོ། །དེ་ནས་ལྷོ་ཕྱོགས་ནས་བྱོན་ནས་ལྷ་ས་ར་མོ་ཆེ་རུ་བྱོན་པས་ཤིང་རྟའི་འཁོར་
ལོ་བྱེ་མ་ལ་འཐིམས་ནས། གྱད་ལྷ་དགས་ཤཱཀྱ་མུ་ནེ་བཏེག །གྱད་ཀླུ་དགས་ཤིང་རྟ་བཏོན་པས་བསྒུལ་
ཡང་མ་ནུས་སོ། །དེར་ཤིང་རྟའི་ཁ་ལོ་ཤར་དུ་བསྒྱུར་རོ། །དེ་ནས་ཀོང་ཇོའི་ཐུགས་ལ་འདི་ཅིས་ལེན་སྙམ་
སྟེ། དེ་ཉིད་དུ་སྤོར་ཐང་ཁྲ་བོ་བཏིང་ནས་གཙུག་ལག་གི་རྩིས་མཛད་པས་སྤྱིར་ཁ་བ་ཅན་གྱི་རྒྱལ་ཁམས་
འདི་སྲིན་མོ་གན་རྐྱལ་དུ་སྐྱེལ་བ་འདྲ་བ་ཅིག་ཏུ་ཤེས། ལྷ་ས་འོ་ཐང་འདི་ཀླུ་རྒྱལ་པོའི་ཕོ་བྲང་དུ་ཤེས།
འོ་ཐང་གི་མཚོ་འདི་སྲིན་མོའི་སྙིང་ཁྲག་ཏུ་ཤེས། ཐང་གི་དཀྱིལ་ན་རི་དོས་ཆད་གསུམ་འདུག་པ་དེ། སྲིན་
མོའི་ནུ་མ་གཉིས་སྲོག་པ་རྩ་དང་གསུམ་དུ་ཤེས། ཤར་གྱི་རི་སྣ་ནུབ་ཏུ་ཟུག །ནུབ་ཀྱི་རི་སྣ་ཤར་དུ་ཟུག་
ལྷོའི་རི་སྣ་བྱང་དུ་ཟུག །བྱང་གི་རི་སྣ་ལྷོ་རུ་ཐུག་པ་དེ་ནི། མི་སྤྱོད་པ་ངན་པ་ཨར་ཇག་ལ་སོགས་པས་ས་
གཞི་གང་བར་ཤེས་སོ། །ས་གཞི་འདིའི་ཕྱོགས་བཞིའི་ཤར་ན་པདྨ་སྤུངས་པ་འདྲ་བའི་རི་ཡོད། ལྷོ་ན་
རིན་ཆེན་སྤུངས་པ་འདྲ་བའི་(༡༨༥ན)རི་ཡོད། ནུབ་ན་མཆོད་རྟེན་བརྩེགས་པ་འདྲ་བའི་རི་ཡོད། བྱང་ན་
མན་ཇིའི་སྟེང་དུ་དུང་པོར་བཞག་པ་འདྲ་བའི་རི་ཡོད། དེ་ནི་ས་ཕྱོགས་འདི་རུ་དད་པ་ཅན་མང་དུ་འོང་
བར་ཤེས། བུམ་ཐང་གི་མཆོད་རྟེན་དེའི་སྟེང་དུ་ལྷ་ཁང་བརྩིགས་ན། བོད་འདིར་རང་བཞིན་གྱི་ཡོན་ཏན་
འོང་ཞིང་རྒྱས་པར་ཤེས། དེ་ལ་སའི་དཔྱད་ལ་དབྱེ་ན་སུམ་བརྒྱ་དང་དྲུག་ཅུ། ནོར་ར་རེ་བདུན་ཅུ་རྩ་
།
- 310 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
གཉིས། དེ་ངོས་བཟུང་ན་དགུ་བཅུ་ཐམ་པ། ངོས་བཟུང་ནས་སྐྱོན་བཟློག་པ་དེའི་འབྲས་བུ་ཆུད་མི་ཟ་
བར་བྱ་བ་དང༌། དེ་ཐམས་ཅད་ཀྱང་བསྡུ་ན་བཞི་རུ་འདུ་སྟེ། སྐྱེ་བོ་མང་པོ་འདུ་བའི་ས། རྒྱལ་པོའི་ས་
གཏན་ལ་དབབ་པ་དང་། རབ་ཏུ་བྱུང་བ་མང་པོ་འདུ་བའི་ས། གཙུག་ལག་ཁང་གི་ས་གཏན་ལ་དབབ་པ་
དང་། དྲང་སྲོང་མང་པོ་འདུ་བའི་ས་དགོན་པའི་ས་གཏན་ལ་དབབ་པ་དང༌། རེ་ཞིག་བདེ་བ་བྱེད་པའི་ས།
སྐྱེ་བོ་ཐ་མལ་པའི་ས་གཏན་ལ་དབབ་པ་དང་བཞིའོ། །དེ་ལ་ཡང་ད་རེས་ཀྱི་འདི་སྐྱེ་བོ་ཐ་མལ་པའི་ས་
གཏན་ལ་ཕབ་སྟེ། དེ་ལ་ཡོན་ཏན་རྣམ་པ་བརྒྱད་ཡོད་པ་ཅིག་དགོས། ཡོན་ཏན་རྣམ་པ་བརྒྱད་ཡོད་པའི་
སར། སྐྱོན་རྣམ་པ་བརྒྱད་ཅིས་ཀྱང་འོང་། ཡོན་ཏན་བརྒྱད་པོ་ནི། གནམ་འཁོར་ལོ་རྩིབས་བརྒྱད་ཀྱི་འོག །
ས་པདྨ་འདབ་བརྒྱད་ཀྱི་སྟེང་། བར་བཀྲ་ཤིས་རྟགས་བརྒྱད་ཀྱིས་བརྒྱན་པ། ཇོ་ཤཱཀ་གི་ཕྱོགས་བཞི་ན་
རིན་པོ་ཆེ་སྣ་བཞི་ཡོད་པ། །དེའི་ནུས་པ་འདོན་པ་ལ་སྔོན་ལ་སྐྱོན་ལྔ་སེལ་དགོས་པར་མཁྱེན། དེ་ལ་
སྐྱོན་ལྔ་ནི། ཀླུའི་ཕོ་བྲང་དང་། །འདྲེའི་འདུན་ཕུང་དང་། མ་མོའི་ཉལ་ས་དང་། །བཙན་གྱི་རྒྱུན་སྲང་དང་།
འབྱུང་བའི་ས་དགྲའོ། །དེ་རྣམས་རིམ་གྱིས་བཟློག་པ་ལ་ཀླུའི་ཕོ་བྲང་འཇིགས་པ་ནི་ཇོ་བོ་ཤཱཀྱས་མནན་
པར་མཁྱེན། དེ་ནས་ཇོ་བོ་ཤཱཀྱའི་ཕྱོགས་བཞི་རུ་ཀ་བ་བཞི་བཙུགས། །དར་དཀར་གྱི་ཡོལ་བས་བསྐོར།
ཟ་འོག་གི་གུར་ཕུབ། གྱད་པ་མི་གཉིས་སྐུ་བསྲུངས་ལ་བཞག །དེ་ལ་དགོས་པ་གཉིས་ཡོད་དོ། །ཡུལ་
གྱི་དབུས་ཡིན་པ་དང་། ཀླུའི་ཕོ་བྲང་མནན་(༡༨༥བ)པའི་དགོས་ཆེད་དོ། །དེ་ནས་ལྷ་གཅིག་ཀོང་ཇོ་
འཁོར་དང་བཅས་པ་ཕོ་བྲང་གི་ཤར་སྒོའི་ནེའུ་ཁར་བྱོན། གཉའ་བོ་རྣམས་ཀྱིས་སྒོ་བ་ལ་བརྡ་སྦྱར་ཏེ།
ཁྱེད་རྒྱལ་པོའི་དྲུང་དུ་སོང་ལ་ལྷ་གཅིག་ཀོང་ཇོ་དང་། གསེར་གྱི་ལྷ་ཤཱཀྱ་མུ་ནེ་ཡང་སྤྱན་དྲངས་ཡོད་པས་
དགའ་སྟོན་ཆེན་པོ་ཡང་གྱིས། རྒྱལ་པོ་ཡང་དགའ་སྟོན་གྱི་སར་ལྷ་སྤྱན་དྲངས་བྱ་བ་སྤྲིངས་སོ། །སྒོ་བས་
རྒྱལ་པོའི་སྙན་དུ་སྤྲིངས་སོ། །རྒྱལ་པོས་བཀའ་བསྒོས་པས་སྐྱེ་བོ་ཐམས་ཅད་ཀྱིས་དགའ་སྟོན་གྱི་རྔ་
བརྡུངས་སོ། །དེར་གྲོང་ཁྱེར་བ་རྣམས་དགའ་བས། ཨ་ རེ་དགའ་ལྷ་གཅིག་ཀོང་ཇོ་དང་ལྷ་ཤཱཀྱ་མུ་ནེ་
སྤྱན་འདྲོངས་ནས་འདུག་ཟེར་ནས་ལུས་རྒྱན་གྱིས་བརྒྱན་ནས་སྲང་ཀ་ན་ཚུར་འུར་སྒྲ་དང་བཅས་འོངས་
པས། ལྷ་གཅིག་ཁྲི་བཙུན་ཕོ་བྲང་སོག་པོ་མཁར་ན་བཞུགས་པས་གསན་ནས། །འདི་ཙམ་དུ་འུར་སྒྲ་དེ་
- 31 1 -



མ་ཎི་བཀའ་འབུམ།
ཙམ་པ་ཅི་ཡིན་སྙམ་ནས་ཕོ་བྲང་ཤར་སྒོའི་ཁ་ནས་གཟིགས་ཙ་ན། ཀོང་ཇོ་དཔོན་གཡོག་ཤར་སྒོ་ནས་
ལྷགས་ནས་འདུག་པ་དང་། ལྷ་ཤཱཀྱ་མུ་ནེ་ཅིག་ཀྱང་བྱོན་ནས་བཞུགས་པར་གཟིགས་པས་འདི་སྙམ་དུ་
བསམས་ཏེ། ཀོང་ཇོ་ཡང་ལྷ་ཁང་བརྩིགས་པས། ཁོང་རྒྱ་ནག་པོ་སའི་དཔྱད་ལ་མཁས་པས་ལྷ་ཁང་
གཞན་ཡང་བརྩིག་འོང་། ང་ཆེན་མ་ཡིན་པས་ལག་རྗེས་ཀྱང་ང་ཆེ། ངས་ལྷ་ཁང་མ་བརྩིགས་ཀྱི་བར་
བརྩིག་ཏུ་མི་བཅུག་སྙམ་ནས། ཀོང་ཇོ་བོས་ནས་འདི་སྐད་སྨྲས་པ། ཀྱེ་ཀོང་ཇོ་ཁྱོད་ལ་ཡང་ལྷ་འདུག་སྟེ།
ང་ལ་ཡང་ཡོད། ཆེན་མ་ཡང་ང་ཡིན། ཕོ་བྲང་ཆེན་པོ་འདི་ཙམ་ཡང་ངས་བརྩིགས་པས། ང་ཆེ་བས་ངས་
ལྷ་ཁང་མ་བརྩིགས་བར་དུ་ཁྱོད་མ་བརྩིག་ཨང་ཞེས་ནན་ཏན་བྱས་སོ། །དེ་ནས་ལྷ་གཅིག་ཀོང་ཇོས་རྟ་
ལྕག་དཀར་པོ་ཅིག་འོ་ཐང་གི་མཚོ་ལ་བཙུགས་ནས། ཁྱེད་ཆེན་མ་ཡང་ཡིན་ལ་རྗེས་ཀྱང་ཁྱེད་ཚེ། འགྲུབ་
ཕྱོགས་ཀྱང་ཆེ་བས་མཚོ་ཕ་ཀིའི་ཁར་བརྩིགས་ཟེར་རོ། །ཡང་ཇོ་བོ་ཤཱཀྱ་ལ་ལྕག་བཙུགས་ནས་ས་ཁད་
མཉམ་པོ་ཕ་གིར་ངས་ཀྱང་འོང་ཟེར་རོ། །དེ་ལ་བལ་(༡༨༦ན)མོ་བཟའ་ཁྲི་བཙུན་གྱིས་རྔན་གྱི་གཏམ་སྨྲ་
བར་གོ་ནས། རྒྱལ་པོ་དང་ལོ་གཅིག་ཏུ་མཇལ་དུ་མ་སྟེར། ཕྱིས་ཀོང་ཇོ་ལྷ་ས་ར་མོ་ཆེ་ན་ཡོད་པའི་དུས་
སུ། བློན་པོ་མགར་གྱིས་ལྷ་གཅིག་ཁྲི་བཙུན་ལ་གྲོས་བཏབ་ལ། ཀྱེ་ལྷ་གཅིག་ལགས་སྔར་ཡང་ལྷ་ཁང་
བརྩིག་ཏུ་མ་བཏུབ། ད་རུང་ཡང་གཙུག་ལག་ཁང་གིས་ཚོལ་བ་ཀོང་ཇོ་ལ་ཞུ་དགོས་བྱས་ནས་རྒྱལ་པོ་ལ་
མཇལ་དུ་བཅུག་གོ །དེའི་ཚེ་སྣང་བ་རྣམ་པ་གསུམ་གོང་བཞིན་དུ་བྱུང་ངོ༌། །དེའི་དུས་སུ་བལ་མོ་བཟས་
འདི་སྐད་ཅེས་སྨྲས་སོ། །རྒྱ་མོ་ཀོང་ཇོ་དཔོན་གཡོག་ཁྱེད། །དཀའ་ལས་བྱས་ཏེ་གཉའ་བོས་བཀུག །
བོད་ཀྱི་ཡུལ་དུ་བྱོན་ནས་ཀྱང་། །ང་ནི་ཐེམ་པ་སྔ་རྒོལ་ཆེན་མ་སྟེ། །ཆེན་མ་བཙུན་རྒྱུ་གཉན་རྒྱུ་ཡིན། །སྔ་
མ་མི་ཆེ་མི་གཉན་ན། །འཇིག་རྟེན་ཆོས་ལུགས་སྨད་པར་འགྱུར། །རྗེ་ཡི་སྐུ་མཐོང་ང་སྔ་བས། ང་ལ་སྔོན་དུ་
གུས་པར་གྱིས། །ལར་ནི་འཇིག་རྟེན་ལུགས་བདེན་ན། །ལོང་དང་བྲན་མོ་སུ་ཞིག་བཙུན། །དམ་ཆོས་སྤྱོད་
པ་སུ་ཞིག་སྡུག །དཀོན་མཆོག་མཆོད་པ་སུ་ཞིག་དབུལ། །ཆུན་མར་འོས་བ་སུ་ཞིག་བཟང་། །འོན་ཀྱང་
ཁྱེད་དང་ང་གཉིས་འགྲན། །དཀོན་མཆོག་དབུ་འཕང་བསྟོད་པ་འགྲན། །གཙུག་ལག་ཁང་རྣམས་བཞེངས་
པ་འགྲན། །ས་མདོར་གནས་གཞི་འཛུག་པ་འགྲན། མཆོད་གནས་གསུམ་ལ་མཆོད་པ་འགྲན། །ཡར་ལ་
- 312 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དགེ་འདུན་མཆོད་པ་འགྲན། །རྗེ་ལ་ཞབས་ཏོག་བྱེད་པ་འགྲན། །མར་ལ་བུ་འབངས་སྐྱོང་བ་འགྲན། །
དམའ་ལ་སྙིང་རྗེ་བྱམས་པ་འགྲན། །ཐད་ཀར་དཀོར་ནོར་སོག་པ་འགྲན། །ཞིང་ཆུའི་སོ་ནམ་བྱ་བ་འགྲོན། །
དད་པ་ཆོས་སྤྱོད་སྡིག་སྤོང་འགྲན། །ཕྱི་མ་བྱང་ཆུབ་ཐོབ་པ་འགྲན། །དེ་ལྟར་འགྲན་པར་མ་ནུས་ན། ཁྱོད་
ཀྱིས་རྗེ་ལ་རེ་མ་ཚེ། །དེ་ལྟར་འགྲན་ན་ཆོས་འཁོར་བཞེངས་། ང་ནི་ཆེན་མ་ཡིན་པས་སྔོན་ལ་བརྩིག །ཅེས་
སྨྲས་པ་དང་། ཡང་ལྷ་གཅིག་ཀོང་ཇོའི་ཞལ་ནས། ཨེ་མ་ཧོ །ལྷ་གཅིག་ཇོ་མོ་ཁྲི་བཙུན་ཁྱེད། །ནད་ཀྱིས་མ་
ཟིན་སུ་ཞིག་(༡༨༦བ)ཡོད། །ཕོངས་པ་གང་གིས་ཕོངས་མ་གྱུར། །འབྱོར་བ་རྟག་ཏུ་སུ་ཞིག་ཡོད། །ས་སྟེང་
ནོར་རྙེད་ སུ་མི་དྲེགས། དྲེགས་ དང་ བྲལ་བ་ སུ་ཞིག་ཡོད། །རྟག་ཏུ་རྒྱལ་ས་སུ་ཞིག་འཛིན། །ཆེན་ཆུན་
འགྲན་པ་སུ་ཞིག་ཡིན། ཁྱེད་ནི་ཆེ་རྒྱུ་བཙུན་རྒྱུ་སྟེ། ཁྱེད་ལ་གཉན་པར་ངས་ལྟ་ཡིས། ཁྱེད་ཀྱིས་ཆེན་མར་
ཤེས་པར་གྱིས། །ང་ཡི་ཆུན་མར་ཤེས་པར་བྱ། །འགྲན་པའི་འགྲན་སེམས་མེད་མོད་ཀྱང༌། ཁྱོད་ཀྱིས་
འགྲན་ནོ་སྨྲས་པ་དེས། །ཐེམ་པ་སྔ་རྒལ་ཆེན་མ་ཁྱོད། །ལྷ་ཁང་རྒྱ་མཚོའི་སྟེང་དུ་བཞེངས། །ངས་ནི་ས་
ཁེད་མཉམ་ལ་བྱ། །ང་ཡིས་ཁྱེད་ལ་དེ་སྐད་དུ། །ཅ་ཅོ་ཀུ་རེ་མ་སྨྲས་སོ། །དེའི་ཚེ་སངས་རྒྱས་དང་བྱང་ཆུབ་
སེམས་དཔའ་དང་། སྐྱེ་བོ་ཐ་མལ་པ་རྣམས་ལ་སྣང་བ་རྣམ་པ་གསུམ་གོང་བཞིན་དུ་བྱུང་ངོ༌། །དེ་ནི་རྒྱ་
མོ་ཀོང་ཇོ་བོད་དུ་སྤྱན་དྲངས་པ་དང་བློན་པོས་འཕྲུལ་འགྲན་པའི་མཛད་པའོ།། །།
རུ་བཞི་དང་མཐའ་འདུལ་ཡང་འདུལ་གྱི་ལྷ་ཁང་
རྣམས་བརྩིགས་པའི་མཛད་པ།
གྲོས་དྲིས་པས།
དེ་ནས་ཡང་བལ་མོ་བཟའ་རང་གི་རྩེ་མཁར་དུ་སྔོན་ལ་ཟད་ཕྱིན་ནས། རྒྱལ་པོ་ལ་ཞུགས་པ་ལ་
པས། ཁོ་མོ་ལྷ་ཁང་ཅིག་བརྩིག་པར་འདོད་པས། །རྒྱལ་པོ་ས་ལ་དབང་བ་ཡིན་པས་ལྷ་ཁང་
བརྩིགས་པའི་ ས་ ཅིག་ཞུ་བྱས་པས། རྒྱལ་པོའི་ཞལ་ནས་ཁྱེད་རང་གང་ལེགས་པ་གཅིག་ཏུ་རྩིགས་
གསུངས་སོ། ཁྲི་བཙུན་གྱི་འཁོར་རྟ་པ་མང་པོས་བསྐོར། གནོད་སྦྱིན་ཕོ་མོའི་འཁོར་དུ་མས་བསྐོར། དེ་
- 313-



མ་ཎི་བཀའ་འབུམ།
ནས་སྔོན་ལ་ཡར་ལུངས་ལ་སོགས་པའི་ཡུལ་བཟང་ཐམས་ཅད་དུ། ལྷ་ཁང་བརྒྱ་རྩ་བརྒྱད་ཀྱི་རྨང་བཏིང་
བས། ལྷ་ཁང་ཉིན་མོ་མིས་བརྩིགས་པ་ནུབ་མོ་ལྷ་འདྲེས་བཤིག་ནས་ལྷ་ཁང་བརྒྱ་རྩ་བརྒྱད་བརྩིག་ཏུ་མ་
བཏུབ་བོ། །དེ་ནས་ད་རེས་ནི་ལྷ་གཅིག་ཀོང་ཇོ་ལ་དྲི་དགོས་མོ་རྒྱ་ནག་པོ་སའི་བརྟག་པ་ལ་མཁས་པ་
ཡིན་སྙམ་ནས། གཡོག་མོ་དམ་པ་གཅིག་ལ་གསེར་ཕྱེ་བྲེ་གང་བསྐུར་ནས། ལྷ་ས་བྱེ་མའི་གླིང་ནི་ཆུང་བྱེ་
མའི་ཆུ་མིག་གི་ཁ་ན་དར་གྱི་ཡོལ་བའི་ནང་ན། །ཇོ་བོ་ཤཱཀྱའི་དྲུང་དུ་རྒྱ་མོ་ཀོང་ཇོ་མཆོད་པ་འབུལ་གྱིན
(༡༨༧ན)ཡོད་ཀྱིས། དེ་ལ་གསེར་འདི་ཕུལ་ལ་ཁ་རིང་གི་དེ་སྐད་མ་ཟེར་བར་ད་རེས་ང་ལ་ལྷ་ཁང་
བཅུག་པའི་ས་ལེགས་པ་ཅིག་སྟོན་ཅིག་ངའི་ལྷ་ཁང་འབྱོངས་པ་དང༌། ཁྱོད་རང་ཡང་ལྷ་ཁང་བརྩིག་ཏུ་
བཅུག་གིས་བྱ་བ་སྤྲིང་པ་གཡོག་མོས་ཀྱང་དེ་སྐད་ཞུས་པ་དང་། ལྷ་གཅིག་ཀོང་ཇོས་ཀྱང་པོར་ཐང་ཁྲ་བོ་
བཏིང་ནས་སའི་དཔྱད་བྱས་པས། ག་རེ་བྱས་ན་ཁ་བ་ཅན་གྱི་རྒྱལ་ཁམས་འདིར་གཙུག་ལག་ཁང་གི་ས་
བཙལ་ན། སྤྱིར་སའི་དབྱེ་བ་བཅུ་གསུམ། ནོར་ར་རེ་བཅུ་གཉིས། ས་ངོས་བཟུང་བ་དགུ་རུ་ཤེས་སོ། །དེ་
དག་ཐམས་ཅད་ བསྡུ་ན། སྐྱེ་བོ་མང་པོ་འདུ་བའི་ས། ས་བདག་རྒྱལ་པོའི་ས་དང་གཅིག །དགེ་འདུན་
འདུ་བའི་ས་གཙུག་ལག་ཁང་གི་ས་དང་གཉིས། རེ་ཞིག་བདེ་བ་སྤྱད་པའི་ས་སྐྱེ་བོའི་ས་དང་གསུམ།
ཅུང་ཞིག་གནས་པ་དགོན་པའི་ས་དང་བཞིར་གཏན་ལ་ཕབ། ད་རེས་འདིའི་དབང་དུ་བྱས་ན། ཡོན་ཏན་
བརྒྱད་དང་ལྡན་པའི་ས་ཡིན། དེའི་མགོ་གནོན་པ་ལ་སྐྱོན་ལྔ་བཟློག་དགོས། ལྷ་ས་འཕྲུལ་སྣང་གི་མཐིལ་
སྲིན་མོའི་སྙིང་ཆུ་རུ་ཤེས། ལྷ་ས་ར་མོ་ཆེ་ཀླུའི་ཕོ་བྲང་དུ་ཤེས། བྲག་ལྷ་ན་མ་མོའི་ཉལ་ས་ཡོད། གྲིབ་ཕུ་
ནས་ཉ་རན་ཕུ་ན་མར་ལ་ཀླུ་བཙན་གྱི་རྒྱུ་སྲང་ཡོད། གླ་བའི་ཚལ་ན་འདྲེ་དང་ཐེའུ་རང་གི་འདུན་ས་ཡོད།
ལྷ་ས་འཕྲུལ་སྣང་གི་ཤར་ན་ཆུ་སྲིན་ལངས་པ་འདྲ་བའི་ས་དགྲ་ཡོད། ཤུན་གྱི་བྲག་ལ་ཏེའུ་རྩེ་ན་ཡང་
ཡོད། བྱང་ན་གླང་པོ་ཆེ་གཡུལ་དུ་འཇུག་པ་འདྲ་བའི་ས་དགྲ་ཡོད། ཉ་རན་དང་དོར་ཏེའི་རི་ཡོད། ཡང་
ཤར་ན་སྲིན་མོ་འདོམས་ཟེད་པ་འདྲ་བའི་ས་དགྲ་ཡོད་པས་དེ་ལ་དབང་ཕྱུག་ཆེན་པོའི་ལིངྒ་ཚུགས། ནུབ་
ཏུ་ སྦལ་པ་ནག་པོ་དང་། བདུད་ནག་པོ་བྱ་ར་བྱེད་པ་འདྲ་བའི་ས་དགྲ་ཡོད། དེ་ལ་མཆོད་རྟེན་སེ་རུ་
བརྩིགས་གསུངས་།
སའི་ཡོན་ཏན་བརྒྱད་ལ་གནམ་འཁོར་ལོ་རྩིབས་བརྒྱད་ཀྱི་འོག །ས་པདྨ་འདབ་
- 3 14 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
བརྒྱད་ཀྱི་སྟེང་། བར་བཀྲ་ཤིས་རྟགས་བརྒྱད་ཡོད་བྱ་བ་རྣམས་ཇི་ལྟར་གནས་པ་གཡོག་མོ་ལ་(༡༨༧བ)
ལེགས་པར་བཤད། དེ་ལ་དང་པོ་སའི་དཔྱད་དང་བཅོས་ཀ་བྱེད་དགོས། འདྲེའི་འདུན་ཕུངས་ཤིག །
བཙན་གྱི་རྒྱུ་སྲང་དུ་མཆོད་རྟེན་དཀར་པོ་ཅིག་བརྩིགས། མ་མོའི་ཉལ་ས་འཕྲོག །ཀླུའི་ཕོ་བྲང་ཇོ་བོ་
ཤཱཀྱས་མནན་ནས་ཡོད། །གཞན་ཡང་ཆུ་སྲིན་ལངས་པ་འདྲ་བའི་ས་དགྲ་ལ་དུང་ཁ་སྟོན། བདུད་ནག་པོ་
བྱ་ར་བྱེད་པ་འདྲ་བའི་ས་དགྲ་ལ་བར་ཆུའི་ཁ་རུ་ན་མཆོད་རྟེན་བརྩིགས། གླང་པོ་ཆེ་གཡུལ་དུ་འཇུག་པ་
འདྲ་བའི་ས་དགྲ་ལ་སེང་གེ་སྟོན། །བཅོས་ཀ་ཚོ་སྔོན་ལ་གྱིས་ལ། དེ་ནས་མཚོ་ལ་ས་སྐྱོས་མཚོ་སུབས།
དེའི་སྟེང་དུ་ལྷ་ཁང་བརྩིགས། ངས་སྔར་ཡང་ལེགས་པར་བསྟན་པ་ཡིན་ཏེ། ཁྱེད་རང་གིས་ལོག་རྟོག་ཏུ་
གོ་འདུག་པས་ད་རུང་ཡང་དེ་ལྟར་དུ་མཛོད་ཅེས་གསུངས་སོ། །དེ་ནས་གཡོག་མོས་ཕྲིན་གོང་འོག་ནོར་
ནས། དང་པོ་འོ་ཐང་གི་མཚོ་ལ་རས་ས་སྐྱོས་ལ་སུབས་ཅེས་ཕྲིན་འཆོལ་བར་སྨྲས། དེར་ཁྲི་བཙུན་གྱི་
སེམས་ལ་དེ་ཀ་འོང་སྙམ་ནས། ནགས་ལ་ར་མིན་པས་མི་ཐར་བས། རས་ས་སྐྱས་ཀྱིན་མཚོ་ལ་
པ་བླུགས་
པས། །རྙོག་པ་ལང་ལོང་དུ་སོང་ནས་སུབས་སུ་མ་འདོད། དེར་ཁྲི་བཙུན་གྱི་སེམས་ལ་ཀོང་ཇོས་ང་ལ་
ཉེས་པ་ཅིག་བསླབས་འདུག་སྙམ་ནས། ད་རེས་ནི་རྒྱལ་པོ་ལ་དྲི་དགོས་སྙམ་ནས་རྩེ་མཁར་དུ་ཕྱིན་ཏེ།
རྒྱལ་པོ་ཆེན་པོ་ལགས་ངས་ལྷ་ཁང་བརྒྱ་རྩ་བརྒྱད་ཀྱི་རྨང་བཏིང་བས་ཀྱང་ཉིན་མོ་བརྩིགས་པ་ནུབ་མོ་
ན་ད་ཇི་ལྟར་བགྱི་ཞུས་པས། རྒྱལ་པོའི་ཞལ་ནས་ཀོང་ཇོ་ལ་དྲིས་རྒྱ་ནག་པོ་མཁས་པ་ཡིན། དེར་
མོས་ལེགས་པར་མི་སྟོན་པར་གདའ་ཞུས་པས། རྒྱལ་པོའི་ཞལ་ནས་སློབ་ངེས་ཀྱིས་གསུངས། ཡང་ཁྲི་
བཙུན་གྱིས་གཡོག་མོ་སྔར་གྱི་མིན་པ་གཅིག་ལ་གསེར་ཕྱེ་བྲེ་གང་བསྐུར་ནས། ཀོང་ཇོ་ཁྱོད་སྔར་བཞིན་
མིན་པར་ད་རེས་སྟོན་ཅིག་ཅེས་སྨྲས་སོ། །གཡོག་མོས་དེ་ལྟར་སྨྲས་པས། ཡང་ཀོང་ཇོ་ན་རེ་ངས་སྨྲས་པ་
དེ་རྣམས་ལོག་པ་མ་ཡིན་ཏེ། ཁྱེད་ རང་ལོག་པར་མ་ལྟ། སྔ་མ་བཞིན་གྱིས་ཟེར་རོ། ཡང་ཁྲི་བཙུན་ལ་
(༡༨༨ན) ཀོང་ཇོ་ན་རེ་ངས་ངག་ལེགས་པ་བསྟན་པ་ཡིན་ཏེ་སྔ་མ་ཁོ་ན་མཛོད། དེ་ལྟར་བྱས་ན་དབུས་
འོ་ཐང་གི་མཚོ་གཏིང་ནས་སུབས་ལ་གྱིས། སའི་བཅོས་ཀ་རྣམས་དང་ལ་གྱིས་དེ་ལྟར་ལྷ་ཁང་བྱས་ན།
ལྷོའི་གཡུ་འབྲུག་སྔོན་མོ་དང་། ནུབ་བྱ་ཕུའི་བྱ་དམར་པོ་དང༌། བྱང་རྡོ་རྗེ་རུས་སྦལ་ནག་པོ་དང་། ཤར་
ཞིག་ན་ད་ཇི་
- 315 -



མ་ཎི་བཀའ་འབུམ།
བྱེ་མ་རིའི་སྟག་སྐྱ་བོ་དང་། དེའི་བཅོས་ཀ་གྱིས། དེ་ནས་ལྷ་ཁང་བརྩིག་པའི་ནུས་པ་ལྔ་གཟོད་འབྱུང་བ་
ཡིན། སྒོ་ཕུའི་ལྕགས་དང་། ར་ཁའི་ཟངས་དང་། ལྷོ་སྟེངས་ ཀྱི་དངུལ་དང་། ལྕགས་ཁ་ རའི་གསེར་གཡུ་
འབྱུང་བ་ཡིན། ཁྱོད་ཀྱི་ལྷ་ཁང་ཡང་ གཟེད་བརྩིག་ཏུ་བཏུབ་པ་ཡིན། ཁ་བ་ཅན་གྱི་རྒྱལ་ཁམས་སུ་
ལེགས་སོ་ཅོག་ནི་འབྱུང་། ཉེས་སོ་ཅོག་ནི་འགྲིབ་པར་འགྱུར་གྱི་བྱ་བའི་ལེན་བསྐུར་བས། གཡོག་མོས་
དེ་སྐད་སྨྲས་པས། ཁྲི་བཙུན་འདི་སྙམ་སྟེ། ཀོང་ཇོས་ད་རེས་ཀྱང་ལེགས་པར་མ་བསླབས་སྙམ་ནས།
ཡང་གསེར་ཕྱེ་སྡེར་མ་གང་ཁྱེར་ཏེ་ད་རུང་རྒྱལ་པོ་རང་ལ་ཞུ་སྙམ་ནས་རྩེ་མཁར་དུ་ཕྱིན་ཏེ། གསེར་ཕྱེ་
རྒྱལ་པོ་ལ་ཕུལ་ནས། རྒྱལ་པོ་ཆེན་པོ་ལགས་ཁོ་མོའི་ལྷ་ཁང་གི་རྨང་བརྒྱ་རྩ་བརྒྱད་བཏིང་བས་བོད་ཀྱི་
མི་མ་ཡིན་གྱིས་བཤིག །ཀོང་ཇོ་ལ་དྲིས་པས་ཀྱང་ལེགས་པར་མ་བསྟན། ད་ལྷ་ཁང་གང་དུ་བགྱི་ཞུས་པ་
དང་། རྒྱལ་པོའི་ཞལ་ནས། ད་འོ་ན་ང་ལ་དྲི་ས་ཡོད་གསུངས་ནས་རྒྱལ་པོས་ཀྱང་བུ་མོ་བཅུ་དྲུག་པོ་
མཆོད་གཡོག་ཏུ་བསྐོས་པ་རྣམས་ཐུགས་རྗེ་ཆེན་པོ་ལ་མཆོད་པ་བྱེད་དུ་བཅུག་ནས་གསོལ་བ་བཏབ་
པའི་རྗེས་ལ། ཙནྡན་གྱི་སྐུའི་ཞལ་ནས་འོད་ཟེར་ཅིག་བྱུང་ནས། འོ་ཐང་གི་མཚོ་ལ་ཕོག་པས་མཚོ་འོད་
ཀྱིས་ཁེངས་སོ། །སང་ནང་པར་ནང་མ་རེ་རེ་རྒྱལ་པོའི་ཆབས་འཆག་པའི་ས་ཤར་ཕྱོགས་ཀྱི་གྲུ་དེའི་བར་
ན་མར་ལ་ཆིབས་ས་ཡོད་པའི་ས་རུ་རྒྱལ་པོས་རྟ་གཅིག་ཆིབས་ནས་རྒྱུགས་པ་དང་།
སིལ་སིལ་ཁྲོལ་
ཁྲོལ་འུར་འུར་ལན་གསུམ་འོང་བ་དང་། ཡང་རྒྱལ་པོས་རྟ་གཅིག་རྒྱུགས་པ་དང་རྟ་གསུམ་རྒྱུགས་པའི་སྒྲ་
འོང་། ཡང་རྒྱལ་པོས་(༡༨༨བ)ལན་བཅུ་རྒྱུགས་ན། རྟ་པ་སུམ་བརྒྱ་དུས་གཅིག་ལ་རྒྱུགས་པའི་སྐད་འོང་
བ་ཐོས་པ་དང༌། གྲོང་ཁྱེར་པ་རྣམས་རྟ་འཆག་པ་ལ་ལྟད་མོ་བྱེད་དུ་འོང་བ་ལ། ལས་དག་པ་ལ་ལས་
རྒྱལ་པོ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་དུ་མཐོང་། ལ་ལས་ཐུགས་རྗེ་ཆེན་པོ་བཅུ་གཅིག་ཞལ་དུ་
མཐོང༌། ལ་ལས་ཡི་གེ་དྲུག་མར་མཐོང་། ལ་ལས་རྒྱལ་པོའི་དབུ་ལ་རིགས་ལྔས་བརྒྱན་པར་མཐོང་། ལ་
ལས་རྒྱལ་པོའི་དབུ་ལ་སངས་རྒྱས་ཨ་མི་དེ་བ་བཞུགས་པ་མཐོང་། ལ་ལས་རྒྱལ་པོའི་དབུ་ལ་དར་གྱི་
ཐོད་དམར་པོ་ཕྱུ་རེ་བ་ཕོ་བྲང་དུ་གཤེགས་པ་མཐོང་ངོ་། །ཡང་ལས་མ་དག་པ་རྣམས་ཀྱིས་དེའི་དུས་སུ་
འུར་འུར་སིལ་སིལ་ཁྲོ་ལོ་ལོ་ཟེར་བ་ལས་གཞན་མི་མཐོང་། དེར་རྒྱལ་པོའི་ཞལ་ནས་ནང་པར་ལྷ་གཅིག་
- 316 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཁྲི་བཙུན་གྱི་རྟ་འཆག་ས་རུ་བཅག་གོ་གསུངས་ནས། ཁྲི་བཙུན་ལ་རྟ་བཏོད་ལ་ཤོག་གསུང་། དེ་ནས་ཕོ་
བྲང་གི་ལྷོ་ངོས་ཀྱི་སྒོ་ནས་འོ་ཐང་གི་འགྲམ་ན་མ་ལ་ཞེང་དུ་འདོམ་གསུམ་ཡོད་པ། །དཀྱུས་སུ་འདོམ་
སུམ་བརྒྱ་ཡོད་པ། ཟབས་སུ་འདོམ་དོ་ཡོད་པ། ནང་རྒྱུ་རྫ་དང་། སོ་ཕག་དང་། སྤང་ལེབ་ལ་སོགས་པ་
རྒྱལ་པོའི་འཆིབས་འཆག་ས་དང་འདྲ་བ་ཅིག་ཡོད་པའི་ནང་ན་མར་ཁྲི་བཙུན་གྱིས་སྣ་དྲང་ནས་ཡབ་ཡུམ་
གཉིས་བྱོན་པ་དང་། འོ་ཐང་གི་མཚོ་འགྲམ་དུ་སླེབ་ནས་རྒྱལ་པོའི་ཞལ་ནས་རྟ་ཐེན་གྱིས་དང་གསུངས་
ནས། ཁྲི་བཙུན་ལ་ངའི་གསེར་གྱི་སོར་གདུབ་འདི་གང་དུ་སོང་བ་ལ་ཁྱོད་ཀྱིས་ལྷ་ཁང་རྩིགས་ཤིག་
གསུངས། རྒྱལ་པོའི་སོར་གདུབ་ནམ་མཁའ་ལ་འཕངས་པས། ཁྲི་བཙུན་གྱི་རྟ་སྒའི་ཕྱི་རུ་ལ་ཕོག་ནས་
ཡར་བས་འོ་ཐང་གི་མཚོའི་ནང་དུ་སོང་ནས་ཁྲི་བཙུན་གྱི་ཐུགས་ལ་རྒྱལ་པོས་ཀྱང་ཀོང་ཇོ་ལ་དྲིས་འདུག་
སྙམ་ནས་མིག་མཆི་མས་གང་བས། རྒྱལ་པོ་ན་རེ་དེ་ཅི་ཉེས་གསུངས་པས། ངས་ལྷ་ཁང་བརྒྱ་རྩ་བརྒྱད་
ཀྱི་རྨང་བཏིང་བ་ཡང་ཞིག །ཀོང་ཇོ་ལ་བརྩིགས་དྲིས་པས་ཉེས་པར་བསླབས། རྒྱལ་པོས་ཀྱང་ཀོང་ཇོ་
ལ་དྲིས་འདུག་ངའི་ཡོ་བྱད་རྣམས་ཀྱང་ཟད་བྱས་(༡༨༩ན)པས་རྒྱལ་པོའི་ཞལ་ནས་མཆི་མ་ཕྱིས་དང་།
འོད་ ཟེར་ འདི་ མཐོང་ ངམ་གསུངས་པས། དེ་ ད་ ཁུམ་ ལགས་སོ་གསུངས་པས། དེར་ རྒྱལ་ པོས་ ཀྱང་
བརྩིག་རོགས་བྱ་བར་ཞལ་གྱིས་བཞེས་སོ། །དེ་ལ་ཁྲི་བཙུན་རབ་ཏུ་དགའ་ནས་བཀའ་བསྒོ་བ་བཞིན་
ཉན་ནོ། །དེ་ནས་རྒྱལ་པོའི་ཞལ་ནས་ངའི་ཕོ་བྲང་ཅིག་འོ་ཐང་གི་མཚོ་འདི་སུབས་ལ་བརྩིག་གོ་གསུངས།
འོ་ཐང་དུ་ཕོ་བྲང་སུམ་ཐོག་མ་ཅིག་བརྩིགས་པའི་ནང་དུ་མཆོད་གནས་བཅུ་སྤྱན་དྲངས་ཏེ། ཁྲི་བཙུན་
གྱིས་བློར་རྡོ་སྦྲུལ་འདལ་ལ་སོགས་པ་ཟུས་ཕུག་སྐྱར་ནུ་ཚལ་གྱི་ཀླུ་ལ་ཆོས་སྐྱོང་དུ་བཅོལ། ཆུ་སྐར་ཆུང་
གི་སྦུ་བ་གདོང་ལ་བསྒྱུར་ནས་དེ་ནས་མཚོ་ཤིང་བླངས་ནས་ཕུབ་པས་དཀྱིལ་དུ་ཤིང་གིས་མ་སླེབ།
ཁྲི་བཙུན་གྱིས་རྒྱལ་པོ་ལ་གྲོས་ཞུས་པས་རྒྱལ་པོའི་ཞལ་ནས་ང་ལ་དྲི་ས་ཡོད་གསུངས་ནས། ཡང་ལྷ་ལ་
མཆོད་པ་ཅིག་བྱས་ནས་གསོལ་བ་བཏབ་པས། ལྷ་སྐུའི་མཛོད་སྤུ་དང་རྩ་བའི་ཞལ་ནས་འོད་ཟེར་ཅིག་
བྱུང་ནས། འོ་ཐང་གི་མཚོའི་ཐད་ཀར་འོད་ཟེར་གྱི་དྲ་བའི་སྤྲིན་འཁྲིགས་ནས་འོད་ཟེར་ཆར་ལྟར་དུ་
བབས་སོ། །དེ་ལ་ཁྲི་བཙུན་གྱིས་བལྟས་པས་འོད་ཟེར་དཀར་པོ་ཁྲི་འཕང་ལྔ་པ་མཚོའི་ནང་ན་དཀར་པོ་
ཡང་
- 317 -



མ་ཎི་བཀའ་འབུམ།
ས་པ་ནུབ་
རིམ་པ་སུམ་བརྩེགས་ཡོད་པ་མཆོད་རྟེན་འདྲ་བ་ཅིག་གཟིགས་སོ། །དེ་ནས་བལ་པོའི་རྡོ་བཟོ་བ་རྣམས་
ཀྱིས་གསང་ཕུ་ནས་རྡོ་བཟོ་བྱས་འོད་ཟེར་ལ་བཀལ། རྡོ་རྫོགས་པ་དང་འོད་ཟེར་ཀྱང་ཟད་དེ་མཚོའི་
དཀྱིལ་ན་མཁར་ལྟ་བུ་ཅིག་བྱུང་དེ་ལ་ཤིང་སྣ་གཏད་ནས་མཚོ་ཕུབ། དེ་ནས་ཀླུའི་ཡུལ་ནས་རྡོ་རྗེའི་
འདག་པ་རྡོ་རྗེ་ཕ་ལམ་ལྟ་བུ་མེས་མི་ཚིག །ཆུས་མི་རུལ་བ་བླངས་ནས་མི་ཕྱེད་པ་རྡོ་རྗེ་ལྟ་བུས་གློ་བའི་
གདུང་ལ་བྱུགས། དེའི་སྟེང་དུ་ཁྲོ་ཆུའི་ཕ་གུ་བསྒྲིགས། སྲུབས་ཚོ་འཁོར་བའི་ཆུས་བསྡམས། དེའི་སྟེང་དུ་
སོ་ཕག་དང་། ཕ་གུ་དང་། སྤང་ལེབ་དང༌། རྡོ་ལེབ་དང༌། ས་བཟང་བ་དང་བྱེ་མ་རྣམས་རིམ་པར་བཏིང་
བའི་ཁར། དེའི་སྟེང་དུ་རྒྱའི་ལྡེམ་མཁར་ལ་དཔེ་བྱས་ཏེ་གཟིགས་འབྲིང་བའི་ཚད། སྐྱེ་བོ་དང་མཐུན་
པར་(༡༨༩བ)རྨང་གྲུ་བཞིར་བཏིང་། རབ་ཏུ་བྱུང་བ་བཙུན་པ་དང་མཐུན་པར་གཙང་ཁང་དྲ་མིག་ཏུ་རྨང་
བཏིང་། བོན་པོ་དང་མཐུན་པར་ ས་གཞི་གཡུང་དྲུང་རིས་སུ་རྨང་བཏིང་། དེ་ཡང་ཉིན་བརྩིགས་པ་
མོ་ཞིག་པས། ཡང་ཁྲི་བཙུན་གྱིས་རྒྱལ་པོ་ལ་གྲོས་ཞུས་པས། རྒྱལ་པོའི་ཞལ་ནས་གཙུག་ལག་ཁང་འདི་
ཡོན་ཏན་བརྒྱད་དང་ལྡན་པ་ཅིག་ཡིན་པ་ལ་གནམ་འཁོར་ལོ་རྩིབས་བརྒྱད་ཀྱི་འོག །ས་པདྨ་འདབ་
བརྒྱད་ ཀྱི་ སྟེང་། བར་བཀྲ་ཤིས་རྟགས་བརྒྱད་ཡོད་པ་སྟེ། དེ་ངོས་བཟུང་ན། ཤར་འཕེན་ གྱི་ རི་ ལ་
གདུགས་འདྲ་བའི་རི་ཡོད། དེའི་བྱང་ཤར་ན་རྒྱལ་མཚན་འདྲ་བའི་རི་ཡོད། ཤར་བྲག་དཀར་ནའི་བྲག་
ལ་སྤྱན་ཉ་འདྲ་བ་ཡོད། རྫོང་བཙན་བྲག་ལ་བུམ་པ་འདྲ་བ་ཡོད། རིན་ཆེན་ཟ་ན་ཐུགས་དཔལ་བེ་འདྲ་
བ་ཡོད། དོ་རིའི་ཕུགས་ན་ལྗགས་པདྨ་འདྲ་བ་ཡོད། འཕན་དར་རི་ལ་གསུང་དུང་འདྲ་བ་ཡོད། །ར་གའི་
བྲག་ལ་ཟངས་ཡོད། ལ་སྟོད་ལ་དངུལ་ཡོད། ལྕགས་མཁར་རི་ལ་གསེར་ཡོད། འོ་ཐང་གི་རི་ལ་ཤར་ན་
སྟག་སྐྱ་བོ་ཡོད། ལྷོ་ན་འབྲུག་སྔོན་པོ་ཡོད། ནུབ་ན་བྱ་དམར་པོ་ཡོད། བྱང་ན་རུས་སྦལ་ནག་པོ་ཡོད། དེ་
ནི་གཙུག་ལག་ཁང་གི་ལྷའི་གཞིའོ། ། དེའི་ཡོན་ཏན་གྱི་མགོ་འདོན་པར་བྱ་བའི་ཕྱིར། སྐྱོན་ལྔ་སྔོན་ལ་
ཟློག་པར་བྱེད་དགོས་ཏེ། ཤར་ན་ སྲོས་པའི་ རི་ལ་ སྲིན་མོ་འདོམས་ཟེད་པ་འདྲ་བའི་ རི་ཡོད། དེ་ལ་
དབང་ཕྱུག་ཆེན་པོའི་ལིངྒས་བཟློག་དགོས། ལྟོའི་ གྲིབ་ཁ་སེར་ན་རུས་སྦལ་གཟན་ཟ་བ་འདྲ་བའི་རི་
ཡོད། དེ་ལ་བྱ་ཁྱུང་གིས་བཟློག་དགོས། ནུབ་ན་ཤུན་གྱི་རི་ ལ་བདུད་ནག་པོ་བྱ་ར་བྱེད་པ་འདྲ་བའི་རི་
- 31s -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཡོད། དེ་ལ་མཆོད་རྟེན་སེ་རུས་བཟློག་དགོས། བྱང་ན་ཉ་རན་དང་དོར་ཏིའི་བར་ན་གླང་པོ་ཆེའི་མགོ་བོ་
འདྲ་བ་ཡོད། དེ་སེང་གེས་བཟློག་དགོས། དགའ་ལྡན་ གྱི་ཚལ་འགྲམ་ན་བཙན་གྱི་རྒྱུ་ སྲང་ཡོད། དེ་
མཆོད་རྟེན་སེ་རུས་བཟློག་དགོས། ལྷོ་ནུབ་གླ་བའི་ཚལ་ན་འདྲེའི་འདུན་ས་ཡོད། ནུབ་བྱང་མཚམས་ན་
ལྕགས་མཁར་རི་ལ་(༡༩༠ན)མ་མོའི་ཉལ་ས་ཡོད། དེ་ལ་མགོན་པོས་བཟློག་དགོས། ལྷ་ས་ར་མོ་ཆེ་ན་
ཀླུའི་ཕོ་བྲང་ཡོད། དེ་ཇོ་བོ་ཤཱཀྱས་མནན་པས་ཐུབ་བོ། །དེ་ནས་འདྲེའི་འདུན་ཕུང་བཟློག་པའི་ཕྱིར།
ཙནྡན་གྱི་སྐུ་ལ་གསོལ་བ་བཏབ་པས་ནམ་མཁའི་ཁམས་ནས་ཉི་མ་ཤར་བ་འདྲ་བའི་འོད་ཟེར་ཅིག་གིས་
བྱང་ཕྱོགས་ཁ་བ་ཅན་ཡོངས་ལ་ཁྱབ་པར་མཛད་ནས། སླར་ཡང་ཁོ་བོའི་སྟེང་དུ་བྱུང་ཙ་ན་སྒྲ་སྐད་ཅིག་
ན་རེ། ཨེ་མ་ཧོ། སངས་རྒྱས་རྣམས་དང་བྱང་ཆུབ་སེམས་དཔའ་ཡི། །ཐུགས་རྗེ་མངགས་པའི་ཆོས་སྐྱོང་
རྒྱལ་པོ་ཁྱེད། །སྔོན་གྱི་སྨོན་ལམ་མཐར་ཕྱིན་རླབས་ཆེན་གྱིས། །གདུལ་དཀའི་སེམས་ཅན་རྣམས་ནི་
སྨིན་པར་མཛོད། །ཅེས་པའི་སྒྲ་ཅིག་བྱུང་བས། རྒྱལ་པོའི་ཐུགས་ལ་ད་ནི་གཙུག་ལག་ཁང་བརྩིག་ཏུ་
འདོད་པར་དགོངས་ནས། རྒྱལ་པོའི་ཞལ་ནས། བོད་མུན་པའི་སྨམ་རུམ་ལྟ་བུ་གདོང་དམར་སྲིན་པོའི་
ཡུལ་འདིར། ལྷ་འདྲེ་མཐུ་བོ་ཆེས་རི་ཀླུང་ས་རྡོ་བདག་ཏུ་བཟུང་། ཁ་ཆར་དང་མུ་གེ་རྟག་ཏུ་མོད། བཙའ་
དང་སེར་བ་ལོ་ཐོག་ལ་གཟན། ཕོ་ཞེ་སྡང་ཆེ། མོ་འདོད་ཆགས་ཆེ། ས་བདག་ཕྲག་དོག་ཆེ། མི་ཕྱུགས་ཆོ་
ཐུང་། འདུན་མ་ནང་ནས་འཇིག །རྗེ་ཟེར་བ་ལ་འབངས་མི་ཉན། པ་ཟེར་བ་ལ་བུས་མི་ཉན། ཁྱོ་ཟེར་བ་
ལ་ཆུང་མ་མི་ཉན། ལེགས་པར་སློབ་པ་ལ་དགྲ་རུ་ལྟ། ཉེས་པ་སློབ་པ་ལ་ངོ་བསྟོད་དེ་མདུན་ནས་བསུ།
འདི་འདྲ་བའི་ས་ཕྱོགས་ཡ་ང་བ་གདའོ། །བདག་ནི་ཐུགས་རྗེ་ཆེན་པོ་ལ་རེ། ཁྱེད་ངའི་རྗེས་སུ་འཇུག་པ་
ཀུན་དར་ཅིག་གསོན། ཨ་སཾ་ཞེས་གསུངས་པས། བལ་མོ་ཁྲི་བཙུན་གྱི་ཞལ་ནས། ཀྱེ་ཧོ། ལྷ་ཐུགས་རྗེ་
ཆེན་པོ་ཁྱེད་རང་མ་ལགས་སམ། ཐུགས་རྗེ་ཆེན་པོ་སེམས་ཅན་གྱི་དོན་ལ་ཅང་སུན་ནམ། གདུལ་བྱའི་
ཞིང་ཁ་བ་ཅན་པ་དྲོངས། མུན་པའི་གླིང་དུ་དམ་ཆོས་སྒྲོན་མེ་སྤོར། བོད་འབངས་མོས་པའི་རྟེན་དུ་ལྷ་
ཁང་བཞེངས། བདག་ཀྱང་སེམས་ཅན་དོན་ལ་གཡེལ་བ་མེད། །ཅེས་གསུངས་(༡༩༠བ)སོ། །ལྷ་གཅིག་
ཀོང་ཇོའི་ཞལ་ནས། ཀྱེ་ཧོ། ལྷ་ཐུགས་རྗེ་ཆེན་པོ་ཁྱེད་རང་ལགས་མོད། །ཐུགས་རྗེ་ཆེན་པོའི་དོན་དང་
- 319 -



མ་ཎི་བཀའ་འབུམ།
མི་འགལ་བར། །ཕྲིན་ལས་མ་གཡེལ་བོད་འབངས་བདེ་ལ་ཁོད། །ཐུགས་རྗེའི་བྱིན་ཕོབ་འོད་ཟེར་མྱུར་
དུ་ཁྱེ། །བདག་ཀྱང་ཁྱེད་ཀྱི་ཕྲིན་ལས་གང་དགོས་སྒྲུབ། །ཅེས་གསུངས་སོ། །དེ་ནས་རྒྱལ་པོས་བོད་ཁ་
བ་ཅན་ཁྱབ་པའི་འོད་ཟེར་རབ་ཏུ་བཀྱེ་བས་གནམ་ནས་ཆར་བབས། ས་ལ་རྩི་ཐོག་སྨིན། མེ་ཏོག་སྣ་
ཚོགས་ཁ་བྱེ། རྩི་ཤིང་ནགས་ཚལ་དུས་སུ་སྐྱེས། ན་དང་ཆུ་ཕྲན་རྒྱས་ནས་སེམས་ཅན་ཐམས་ཅད་ཀྱི་
བདེ་ བ་ རྙེད་དོ། །དེ་ནས་རྒྱལ་པོའི་སྐུ་ལས་སྤྲུལ་པ་ཉིས་སྟོང་སྤྲུལ་ནས། སྤྲུལ་པ་སྟོང་གིས་ ལྷ་ཁང་
བརྩིག་པར་མཛད་དོ། །དེ་ནས་སྲིན་མོས་རྐང་ལག་གཡབ་པར་ཤེས་ནས། སྲིན་མོའི་དཔུང་པ་གཡོན་པ་
ལ་གཡུ་རུ་ཁྲ་འབྲུག །དཔུང་པ་གཡས་པ་ལ་དབུ་རུ་ཀ་ཚལ། དཔྱི་གཡས་པ་ལ་གཡས་རུ་གཙང་འབྲང་
།
དཔྱི་གཡོན་པ་ལ་རུ་ལག་གི་གྲོམ་པ་རྒྱང་བརྩིགས་ཏེ། རུ་གནོན་ཆེན་པོ་བཞིའོ། །གྲུ་མོ་གཡས་པ་ལ་ཀོང་
བུ་ཆུ། གཡོན་དུ་ལྷོ་ ཕྲག་ཁོ་མཐིང༌། པུས་མོ་གཡོན་དུ་མོན་བུམ་ཐང་། གཡས་སུ་བྱུང་པྲ་དུན་བརྩིགས་
ཏེ་མཐའ་འདུལ་བཞིའོ། །ལག་མཐིལ་གཡས་སུ་མདོ་ཁམས་གློང་ཐང་སྒྲོན་མ། ལག་མཐིལ་གཡོན་དུ་
བྱང་ཚངས་པ་རླུང་གནོན། རྐང་མཐིལ་གཡས་སུ་མང་ཡུལ་བྱམས་སྤྲིན། རྐང་མཐིལ་གཡོན་དུ་སྤ་གྲོ་
སྐྱེར་ཆུའི་ལྷ་ཁང་སྟེ། ཡང་འདུལ་གྱི་གཙུག་ལག་ཁང་བཞིའོ། །དེ་དག་ཀྱང་ཉིན་ཞག་རེ་རེ་ལ་བརྩིགས་
སོ། །དེའི་ཚེ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་འཕགས་པ་སྤྱན་རས་གཟིགས་དབང་
ཕྱུག་གིས་བོད་ཡུལ་དུ་ཆོས་ཀྱི་ཕོ་བྲང་བཏབ་ནས་ཁ་བ་ཅན་པའི་དོན་མཛད་པར་གཟིགས་སོ། །བོད་རུ་
མཐའ་བཞིའི་མི་རྣམས་ ཀྱིས། རྒྱལ་པོ་སྲོང་བཙན་སྒམ་པོ་རེ་རེ་བྱོན་ནས་བཀའ་སྩལ་ཏེ། ཡུལ་
ཁམས་སོ་སོར་ལྷ་ཁང་རེ་བརྩིགས་པར་མཐོང་ངོ་། །རྒྱལ་པོ་ཉིད་ ཀྱི་ (༡༩༡ན)ཕྱི་འཁོར་ནང་འཁོར་
རྣམས་ཀྱིས་ལྷ་གཅིག་ཁྲི་བཙུན་ གྱི་ཐུགས་དམ་གྱི་ལྷ་ཁང་བརྩིག་ཏུ་མ་སྟེར་ནས། ས་དགྲ་གནོན་པ་ལ་
ཡུལ་ཕྱོགས་གཞན་དུ་ལྷ་ཁང་བརྩིགས་པར་མཐོང་ངོ༌། །རུ་བཞི་དང་མཐའ་འདུལ་ཡང་འདུལ་གྱི་ལྷ་
ཁང་རྣམས་བརྩིགས་པའི་མཛད་པའོ།། །།
བཞི་
320 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཐུགས་དམ་གྱི་ལྷ་ཁང་བཞེངས་ཤིང་ཁྲིམས་མནན་པའི་མཛད་པ།
སླར་ཡང་བར་ཆད་ཡོད་མེད་གཟིགས་པས། ལྷོ་ནུབ་གླ་བའི་ཚལ་ན་ཡོད་པའི་འདྲེའི་འདུན་ས་
མ་ཞིག་པར་གཟིགས་ནས། རང་བྱུང་གི་ལྷ་ཐུགས་རྗེ་ཆེན་པོ་ལ་གསོལ་བ་བཏབ་པས། ཁྲོ་ཞལ་ནས་
འོད་ཟེར་འཕྲོས་པའི་སྣ་ལ་རྟ་མགྲིན་དང༌། བདུད་རྩི་འཁྱིལ་པ་གཉིས་བྱུང་སྟེ། འདྲེའི་འདུན་ས་བཤིག་
ནས་འདྲེ་རྣམས་བྲོས་སོ། །གླ་བའི་ཚལ་གྱི་བྲག་ལོགས་ལ་ཁཅུ་པ་ཎི་གཙོ་འཁོར་ལྔ་འོད་ཀྱི་རང་བཞིན་
དུ་གཟིགས་པ་ལ། ཇི་ལྟར་གཟིགས་པ་ལྟར་བྲག་ལ་བརྐོས་ཏེ། སྤྱན་རས་གཟིགས་དབང་འཇིག་རྟེན་
མགོན། །ཐུབ་པའི་དབང་པོས་སྤྱི་གཙུག་བརྒྱན། །སྐུ་མདོག་དཀར་གསལ་གངས་རི་འདྲ། །ཉོན་མོངས་
མ་གོས་པདྨ་བཞིན། །ཐུགས་རྗེ་ཆེ་ཞིང་མཐུ་ལྡན་པ། །སེམས་ཅན་ཉམ་ཐག་ཕོངས་པ་ཡིས། །དྲན་ན་
སྡུག་བསྔལ་ཞི་མཛད་པ། །མགོན་དུ་གྱུར་ལ་ཕྱག་འཚལ་བསྟོད། །ཅེས་པས་བསྟོད་དོ། །དེ་ནས་ལྷ་
གཅིག་ཁྲི་བཙུན་གྱིས་ཐུགས་དམ་གྱི་ལྷ་ཁང་གི་རྨང་འདིངས་པར་མཛད་དེ། དེ་ཡང་ཁྱིམ་པ་དང་བསྟུན་
ནས་གྲུ་བཞི། རབ་བྱུང་དང་བསྟུན་ནས་རེ་མིག །སྔགས་པ་དང་བསྟུན་ནས་དཀྱིལ་འཁོར། བོན་པོ་དང་
བསྟུན་ནས་གཡུང་དྲུང་རིས་སུ་རྨང་བཏིང་སྟེ། གཟིངས་འབྲིང་གི་ཚད་དུ་བཞེངས་སོ། །སྤྲུལ་པ་ལ་ལས་
ཤིང་བཞོག །ལ་ལས་འབྲེག །ལ་ལས་འབུར་དུ་འདོན་པ་ལས། ཁྲི་བཙུན་གྱི་གཡོག་མོས་བཟའ་བཏུང་
འདྲེན་དུ་ཕྱིན་པས། ཐམས་ཅད་འདྲ་འདྲ་བོར་གྱུར་ནས་གང་ལ་འདྲེན་ངོ་མ་ཤེས་སོ། ཁྲི་བཙུན་གྱིས་
བྱོན་ཏེ་དྲངས་པའི་རྗེས་ལ་གཡོག་མོས་ཀྱང་བལྟར་ཕྱིན་ནས་བལྟས་པས་ཐམས་ཅད་སྤྲུལ་པར་ཤེས་ཏེ།
ཧེ་ཧེ་སྨྲས་པས། རྒྱལ་(༡༩༡བ)པ་དེ་ལ་སྤྱན་ཡེངས་ཏེ་སྟེའུ་དང་སོག་ལེ་དང་གཟོང་གི་ཁ་ཐལ་ནས།
སེང་གེ་བརྒྱའི་སྣ་བཅད། ཀ་བ་བརྒྱའི་ཟུར་ཉམས། བུག་བརྒྱ་ཕུག་སྟེ་ཟིན་པ་དང་སྤྲུལ་པ་ཞིག་གོ །དེའི་ཚེ་
ཆར་མུན་གྱིས་འཐིབས་པར་མཛད་དེ། ཆར་མུན་གྱི་ནང་ནས་ལ་ལས་འཇིམ་པ་དང་། ལ་ལས་རྡོ་དང་།
ལ་ལས་ཤིང་བཏང་སྟེ། ཁང་མིག་ཆེ་བ་ཆེ་བར་མཉམ། ཆུང་བ་ཆུང་བར་མཉམ་སྟེ་ཞག་བདུན་ནས་ཚར་
- 32] -



མ་ཎི་བཀའ་འབུམ།
བར་བྱས་སོ། །དེ་ནས་ལྷ་ཁང་དུ་བྱོན་པ་དང་། གཙང་ཁང་དབུས་ན་མི་འཁྲུགས་པ་གཙོ་འཁོར་དགུ་
དང་། གཡས་ན་སྣང་བ་མཐའ་ཡས་གཙོ་འཁོར་དགུ་དང༌། གཡོན་ན་བྱམས་པ་གཙོ་འཁོར་དགུ་རྣམས་
འོད་ཀྱི་རང་བཞིན་དུ་བཞུགས་ནས་ཐེག་པ་ཆེན་པོའི་ཆོས་གསུང་བར་གཟིགས་སོ། །གཟིགས་པ་ཇི་ལྟ་
བ་བཞིན་དུ་མ་འོངས་པའི་འགྲོ་བ་རྣམས་ཀྱི་དོན་དུ་མངོན་སུམ་དུ་བཞེངས་སོ། །སྒོ་ཁང་གི་ལྷོ་ནས་ཀླུའི་
རྒྱལ་པོ་གསུམ་དང་། བྱང་ནས་སྲིན་པོ་ལང་ཀ་མགྲིན་བཅུ་དང་། གནོད་སྦྱིན་ན་ག་ཀུ་བེ་ར་དང་། དྲི་ཟ་
ཟུར་ཕུད་ལྔ་པ་དང་། ཤར་ལྷོའི་ལྕོག་ནས། དཔལ་ལྷ་མོ་རྣམས་ཀྱིས་ཕྱག་བྱས་ནས་རིམ་པ་བཞིན། སྟོང་
གསུམ་གྱི་བར་དུ་མི་དང་མི་མ་ཡིན་པ་དང་། མེ་དང་ཆུ་རྣམས་ཀྱི་གནོད་པ་བསྲུང་བར་ཁས་བླངས་པས་
གནས་དེ་རྣམས་སུ་དེ་དག་གི་གཟུགས་རེ་རེ་བཞེངས་སོ། །རི་མོ་ལ་ཞིང་ཁམས་དང་རྒྱུད་རིས་གཉིས་
ལས། ཞིང་ཁམས་ལ་ཕྱོགས་བཞི་མཚམས་བཞི་སྟེ་བརྒྱད་དུ། ཐུགས་རྗེ་ཆེན་པོ་འཇིགས་པ་བརྒྱད་སྐྱོབ་
དང༌། ཁརྨ་པ་ཎི་ལྷ་ ལྔ་དང་། དོན་ཡོད་ཞགས་པ་དང་། རྒྱ་ཆེར་རོལ་པ་ལ་སོགས་པ་བྲིས་སོ། །རྒྱུད་
རིས་ལ་ཚུལ་ཁྲིམས་ཀྱི་བསླབ་པ་གོ་བར་བྱ་བའི་ཆེད་དུ་འདུལ་བ་དང༌། བྱང་སེམས་ཀྱི་བསླབ་པ་གོ་
བར་བྱ་བའི་ཆེད་དུ་མདོ་སྡེ་དང་། ཤེས་རབ་ཀྱི་བསླབ་པ་གོ་བར་བྱ་བའི་ཆེད་དུ་མངོན་པ་ལ་བསླབ་པའི་
རྒྱུད་རིས་རྣམས་བྲིས་སོ། །གཙང་ཁང་བྱང་མ་ན་ལྷ་མི་བཞུགས་པར་མཁྱེན་ནས། རང་བྱོན་ཐུགས་རྗེ་
ཆེན་པོ་སྤྱན་དྲངས་ལ་བཞུགས་སུ་གསོལ་དགོས་སྙམ་པ་དང་། དམར་པོ་རི་(༡༩༢ན)ནས་བྱང་ཕྱོགས་
ཀྱི་གཙང་ཁང་དུ་ལྷ་ཞབས་ཐང་གིས་གཤེགས་ནས་བཞུགས་འདུག་པ་གཟིགས་ནས་ངོ་མཚར་སྐྱེས་ཏེ།
ཕྱག་སྟོང་སྤྱན་སྟོང་གི་རྒྱབ་ཡོལ་གསོལ་ནས་འཁོར་སེམས་དཔའ་གཉིས་དང་། ལྷ་མོ་བཞི་དང༌། ཁྲོ་བོ་
གཉིས་བཞེངས་ཏེ་གཙོ་འཁོར་དགུ་མཛད་དོ། །དེའི་ཚེ་ལྷ་གཅིག་ཁྲི་བཙུན་གྱིས་འོག་ཁང་ལ་དཔེ་བྱས་
ནས་སྟེང་ཁང་བཞེངས་པ་དང་། རྒྱལ་པོས་གཟིགས་པས་སྤྲུལ་པའི་བཟོ་བོས་བྱས་པ་བཞིན་དུ།
མིའི་
བཟོ་བོས་བྱས་པས་ཀྱང་འདྲ་འདྲ་བོར་ཐོན་པ་འདི་ནི་འཕྲུལ་དུ་སྣང་ངོ་ཞེས་གསུངས་པས། འཕྲུལ་སྣང་
དུ་གྲགས་སོ། །ཡང་དེའི་ཚེ་ལྷ་གཅིག་ཀོང་ཇོས་ལྷ་ཤཱཀྱ་མུ་ནི་བཞུགས་པའི་ལྷ་ཁང་ཤིན་ཏུ་བཀྲ་བ་རྒྱའི་
སྟག་འདྲ་ བ་གཅིག་བཞེངས་སོ། །མོང་བཟའ་ཁྲི་ལྕམ་གྱིས་བྲག་རྩ་ལྷ་ཁང་དང་། ཞང་ཞུང་བཟས་བྲག་
A
- 322 -



ལམ་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ལྷ་ཀླུ་ཕུག་དང་། རུ་ཡོང་བཟས་ཁྲིམ་བུ་སྐོལ་བ་རྣམས་བཞེངས་སོ། །སྤྲུལ་པ་སྟོང་ཐམ་པས་སྡིག་པ་བྱེད་
པ་རྣམས་ལ་ཆད་པ་བཅད་པའི་ཕྱིར་དུ་ཁྲི་དང་ཁྲིའུའི་སྟེང་དུ་འདུག་སྟེ། གཤེད་མ་སྣ་ཚོགས་ཀྱིས་བསྐོར་
ནས། ཉེས་པའི་ལས་བྱེད་པའི་སྐྱེ་བོ་དག་གི་མགོ་འབྲེག་པ་དང་། མིག་འབྱིན་པ་དང་། པགས་པ་བ་
བ་དང༌། མེ་ཐབ་ཏུ་འཛུད་པ་དང་། ས་དོང་དུ་སྦེད་པ་དང་། ཆུར་བསྐྱུར་བ་དང་། རླུང་ལ་འཕྱར་བ་དང་།
དབྱུག་པ་བརྡེག་པ་ལ་སོགས་པ་ཆད་པ་རྣམ་པ་སྣ་ཚོགས་ཀྱིས་སྡིགས་པར་བྱེད་དོ། །དེའི་ཚེ་ལི་ཡུལ་གྱི་
དགེ་ཚུལ་གཉིས་ཀྱིས་ལོ་བཅུ་གཉིས་སུ་འཕགས་པ་འཇམ་དཔལ་བསྒྲུབས་པས་མ་གྲུབ་ནས། ནུབ་
གཅིག་གི་ཚེ་འཕགས་པ་ཐུགས་རྗེ་རེ་ཆུང་ན་ཞེས་སྨྲེ་སྔགས་མང་དུ་བཏོན་པས་འཇམ་དཔལ་གྱིས་རྨི་
མ་དུ། ང་དང་ཁྱེད་ལ་ལས་འབྲེལ་མེད་ཅིང་ཐུགས་རྗེ་ཆེན་པོ་དང་ལས་འབྲེལ་ཡོད་པས། དེ་བོད་
ཡུལ་དུ་རྒྱལ་པོ་སྲོང་བཙན་སྒམ་པོ་ཞེས་བྱ་བར་སྤྲུལ་ནས། འགྲོ་དོན་བྱེད་ཀྱིན་ཡོད་པས་དེར་སོང་ཅིག་
ཅེས་ལུང་བསྟན་ནོ། །དེ་གཉིས་ཀྱི་བོད་ཡུལ་གང་ན་ཡོད་མི་ཤེས་ཀྱང་རྒྱལ་པོ་སྲོང་བཙན་(༡༩༨བ)སྒམ་
པོ་ཡིད་ལ་བྱེད་ཅིང་འོངས་པས་བོད་དུ་སླེབ་ པ་དང༌། རྒྱལ་པོ་ཁྲིམས་འཆའ་བ་དང་ཐུག་སྟེ། མགོ་
བྲེགས་པ་ནི་ས་ཕུང་ཙམ། ཁྲག་འབབ་པ་ནི་ཆུ་ཀླུང་ཙམ་མཐོང་བས་བྱེད་ཅིང་སྔངས་ཏེ། སྤྲུལ་པ་ནི་ཅིའི་
སྤྲུལ་པ། སྡིག་སྤྱོད་རྒྱལ་པོ་ཅིག་འདུག་པ་ཞེས་སྨྲས་ཤིང་ཕྱིར་བྲོས་སོ། །རྒྱལ་པོས་དེ་གཉིས་ཕྱིར་ལོག་
པར་མཁྱེན་ཏེ། འགུགས་མི་བཏང་ནས་བཀུག་པ་དང༌། སླར་ཡང་ཤིན་ཏུ་སྐྲག་པར་གྱུར་ཏོ། །དེ་ནས་
རྒྱལ་པོས་ལི་ཡུལ་གྱི་དགེ་ཚུལ་གཉིས་རྒྱལ་པོ་ལ་ལིའི་སྐད་དུ་དངོས་གྲུབ་ཅི་འདོད་དྲིས་པས། རང་ཡུལ་
དུ་ད་ལྟ་རང་ལ་སླེབ་པར་འདོད་དོ་ཞེས་སྨྲས་སོ། །དེ་གཉིས་ཀྱི་སྣོད་བྱེ་མས་འགེངས་སུ་བཅུག་ནས་
འཕང་དུ་བཅུག་སྟེ། ཡུལ་ཡིད་ལ་གྱིས་ལ་ཉོལ་ཅིག་ཅེས་གསུངས་སོ། །དེ་ལྟར་བྱས་མ་ཐག་ཏུ་དགེ་ཚུལ་
གཉིས་པོ་ཡུལ་དུ་སླེབ་ནས་བྱེ་མ་གསེར་དུ་སོང་སྟེ་འདུག་པ་དང་། རྒྱལ་པོ་ལ་མོས་གུས་ཐུན་མོང་མ་
ཡིན་པ་སྐྱེས་པའི་མཐུས་སྐྱེ་བ་དེ་ཉིད་དུ་ཟག་པ་ཟད་པའི་དགྲ་བཅོམ་པར་གྱུར་ཏོ། །ཐུགས་དམ་གྱི་ལྷ་
ཁང་བཞེངས་ཤིང་ཁྲིམས་མནན་པའི་མཛད་པའོ།། །།
- 323 -



མ་ཎི་བཀའ་འབུམ།
ཆོས་བསྒྱུར་བ་དང་གཏེར་སྦས་པའི་མཛད་པ།
དེ་ནས་ཕོ་བྲང་ཁྲ་འབྲུག་ཏུ་གཤེགས་པ་དང་མཆོད་རྟེན་རྩེ་ལྔ་པའི་དྲུང་ན་རབ་ཏུ་བྱུང་བའི་དགེ་
སློང་ཞིག་འདུག་པ་ལ་རྒྱལ་པོས་ཕྱག་མཛད་དེ། ཁོ་བོས་རབ་ཏུ་བྱུང་ཙམ་ལའང་ཕྱག་བྱེད་པར་དམ་
བཅས་པ་ཡིན་ནོ་ཞེས་གསུངས་པས། དགེ་སློང་དེས་མཆོད་རྟེན་རྩེ་ལྔ་པ་དེ་ཕྱག་མཐིལ་དུ་བླངས་ཏེ་འདི་
ངོ་མཚར་རམ་ཞེས་གསུངས་སོ། །རྒྱལ་པོས་དབུའི་ཐོད་ཕུད་ནས་ཞལ་བཅུ་གཅིག་བསྟན་ནས་འདི་ངོ་
མཚར་རམ་གསུངས་པ་དང་། དགེ་སློང་གི་བྲང་ཁ་ཕྱེས་ནས་དཔལ་གསང་བ་འདུས་པའི་དཀྱིལ་འཁོར་
ཞལ་བསྟན་ནོ། །དེ་ནས་སྤྲུལ་པའི་རྒྱལ་པོས་བོད་ཡུལ་དུ་ཆོས་བསྒྱུར་བར་དགོངས་ནས། རྒྱ་གར་གྱི་
སློབ་དཔོན་ཀུ་ས་ར་དང་། བྲམ་ཟེ་ཤང་ཀ་ར་དང་། བལ་པོའི་སློབ་དཔོན་ཤཱི་ལ་མཉྫདང་། ཁ་ཆེའི་སློབ་
དཔོན་ཏ་ན་དང༌། རྒྱ་གར་གྱི་མཁན་པོ་ལི་བྱིན་དང་། ཧ་ཤང་མ་ཧཱ་དེ་བ་རྣམས་སྤྱན་དྲངས་(༡༩༣ན)ཏེ།
ལོ་ཙཱ་བ་ཐོན་མི་སམྦྷོ་ཊ་དང་། དེའི་མཆན་བུ་དྷརྨ་ཀོ་ཤ་དང༌། ལྷ་ལུང་རྡོ་རྗེ་དཔལ་རྣམས་ཀྱིས་བྱས་ནས་
མདོ་རྒྱུད་མང་དུ་བསྒྱུར་རོ། །དེའི་སྦྱིན་བདག་རྒྱལ་པོ་དང་ཁྲི་བཙུན་དང་ཀོང་ཇོས་མཛད་དོ། །གཞན་
ཡང་སྐྱེ་བོ་ཀུན་དང་བསྟུན་ནས་བོན་དང༌། ལྡེའུ་དང༌། སྒྲུབ་རྒྱུད་རྣམས་ཀྱི་སྒོ་ནས་ཀྱང་བོད་འབངས་
ཆོས་ལ་འགོད་པར་མཛད་དོ། །དེ་ནས་ཕྱི་རབས་ཀྱི་དོན་དུ་ལྷ་ས་འཕྲུལ་སྣང་གི་ལྷ་ཁང་དུ་ཆོས་དང་།
མཐུ་དང་བོན་དང་ནོར་གྱི་གཏེར་དང་། བཀའ་ཚིགས་ཀྱི་ཡི་གེ་རྣམས་ཀ་བ་བཞི་དང་། དཀྱིལ་འཁོར་གྱི་
འོག་དང་། ཀླུ་ཁང་དུ་གཏེར་དུ་སྦས་སོ། །ཆོས་བསྒྱུར་བ་དང་། གཏེར་སྦས་པའི་མཛད་པའོ།། །།
-324 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རྒྱལ་པོ་འཇིག་རྟེན་དབང་ཕྱུག་ཏུ་སྐྱེས་པའི་སྐབས་ཀྱི་མཛད་པ།
སངས་རྒྱས་གཞན་གྱི་བསྟན་པ་ལ་མཛད་པའི་ལོ་རྒྱུས་ནི། དེ་ནས་ཕོ་བྲང་ལྷ་ས་འཕྲུལ་སྣང་དུ་
སྟོན་ཟླ་ར་བའི་ཉ་ལ། རང་བྱུང་གི་ལྷ་ཐུགས་རྗེ་ཆེན་པོ་ལ། རྒྱལ་པོ་སྲོང་བཙན་སྒམ་པོ་སྲས་བློན་བཙུན་
མོའི་འཁོར་གྱིས་བསྐོར་ཏེ། མེ་ཏོག་གི་མཆོད་པ་མཛད་པའི་ཚེ། ལན་གསུམ་བཞད་པ་ལ་བློན་པོ་རྣམས་
ཀྱིས་ཕྱག་བྱས་ནས། ཐོན་མི་སམྦྷོ་ཊས་འདི་སྐད་ཅེས། ཇོ་བོ་ལགས་ཁོ་བོ་ཅག་གིས་ ཡུན་རིང་པོར་
ཞབས་འབྲིང་བ་བགྱིས་ཀྱང་འདི་ལྟར་བཞད་པ་མ་མཐོང་མ་ཐོས་ན། ཇོ་བོ་སྲོང་བཙན་སྒམ་པོ་ཉིད།
འདས་པ་དང་། ད་ལྟ་བ་དང་། མ་འོངས་པའི་སངས་
ངས་རྒྱས་ལ་བཞད་དམ། བོད་དུ་དམ་པའི་ཆོས་ཀྱི་སྲོལ་
བཙུགས་པ་ལ་བཞད་དམ། རྒྱ་དཀར་ནག་ནས་ལྷ་གཅིག་གཉིས་ཁུགས་པ་ལ་བཞད་དམ། ལྷ་སྲིན་
རྣམས་དམ་ལ་བཏགས་ནས། ལྷ་ཁང་བརྩིགས་པ་ལ་བཞད་དམ། མཐའི་དགྲ་རྣམས་བཏུལ་ནས་བོད་
བདེ་བ་ལ་བཀོད་པ་ལ་བཞད་དམ། ལ་སྒོ་བྱེ་ནས་བོད་དབུལ་བའི་སྡུག་བསྔལ་དང་བྲལ་བ་ལ་བཞད་
དམ། བཞད་པའི་དོན་གང་ཡིན་བཀའ་སྩལ་དུ་གསོལ་ཞེས་ཞུས་པ་དང་། ཇོ་བོ་སྲོང་བཙན་སྒམ་པོའི་
ཞལ་ནས། ཁོ་བོ་སྔར་འདས་པའི་སངས་རྒྱས་ལ་ཡང་བཞད་པ་མ་ལགས། ད་ལྟར་བཞུགས་(༡༩༣བ)
པའི་ སངས་རྒྱས་ལ་ཡང་བཞད་པ་མ་ལགས། སླད་ནས་བྱོན་པའི་སངས་རྒྱས་ལ་ཡང་བཞད་པ་མ་
ལགས། བོད་ཡུལ་དུ་དམ་པའི་ཆོས་ཀྱི་སྲོལ་བཙུགས་པ་ལ་བཞད་པ་ཡང་མ་ལགས། རྒྱ་དཀར་ནག་
ནས་ལྷ་གཅིག་གཉིས་ཁུགས་པ་ལ་བཞད་པ་ཡང་མ་ལགས། བོད་ཀྱི་ལྷ་སྲིན་དམ་ལ་བཏགས་ནས་ལྷ་
ངས་པ་ལ་ཡང་བཞད་པ་མ་ལགས། མཐའི་དགྲ་བཞི་བཏུལ་ནས་བོད་བདེ་བ་ལ་བཀོད་པ་ལ་
ཡང་བཞད་པ་མ་ལགས། ས་གཞི་རིན་པོ་ཆེར་བྱིན་གྱིས་བརླབས་ཏེ། ལ་སྒོ་ཕྱེ་ནས་བོད་དབུལ་བའི་
སྡུག་བསྔལ་དང་བྲལ་བ་ལ་ཡང་བཞད་པ་མ་ལགས་སོ། །བདག་བཞད་པ་ནི་སྔོན་གྱི་བསྐལ་པ་མང་
པོར་ཆོས་ཕྱིར་དཀའ་སྤྱད་བྱས་པའི་ སྡུག་བསྔལ་དྲན་ པས། ད་ལྟ་ རེ་སྐྱིད་སྙམ་ནས་བཞད་པ་ཡིན།
ཅ་
|
༤ 325 -



མ་ཎི་བཀའ་འབུམ།
ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང་ངས་བཤད་པར་བྱའོ། །དེ་ཡང་སྔོན་བསྐལ་པ་དགུ་
བཅུ་རྩ་གཅིག་གི་གོང་དུ། སངས་རྒྱས་འོད་མཛད་ཡེ་ཤེས་ཏོག་གི་བསྟན་པ་ལ། བདག་ཡུལ་སྒྲ་གཅན་
ཞེས་ བྱ་བར། ཡབ་སྒྲ་དབྱངས་རྔ་སྒྲའི་རྒྱལ་པོ་ལ་བཙུན་མོ་ལྔ་བརྒྱ་ཡོད་པའི་བཙུན་མོ་ཐ་ཆུང་དྲི་མེད་
མའི་སྲས་འཇིག་རྟེན་དབང་ཕྱུག་ཅེས་བྱ་བར་སྐྱེས་སོ། །ལོ་བཅུ་དྲུག་ལོན་པ་ན་སངས་རྒྱས་འོད་མཛད་
ཡེ་ཤེས་ཏོག་གི་སྤྱན་སྔར་འགྲོ་བའི་ལམ་དུ། བུ་མོ་ཉི་ཟླའི་སྒྲོན་མ་དང་། ནམ་མཁའི་སྒྲོན་མ་གཉིས་དང་
ཕྲད་དེ། དེ་གཉིས་ཀ་ངའི་བཙུན་མོ་ལ་རབ་ཏུ་དགའ་བ་ལ། ཁོ་བོ་ནི་སྦྱིན་པ་གཏོང་བ་ལ་དགའ་བས།
སློངས་མོ་བ་བྱུང་ན་བུ་དང་ཆུང་མ་ཡང་ངས་སྟེར་ཕོད་པས་བྱིན་ན་འགྱོད་ཅིང་སྡུག་བསྔལ་བར་མི་འགྱུར་
རམ་ཞེས་སྨྲས་པས། བདག་ཅག་གཉིས་བཙུན་མོར་ལོང་
ང་ཤིག་དང་། ད་ལྟར་མི་འགྱུར་རོ་ཞེས་ཟེར་རོ།
བདག་གིས་སངས་རྒྱས་ལ་མེ་ཏོག་ཨུཏྤལ་དང་། གསེར་གྱི་དོང་རྩེ་ཕུལ་ཏེ་བླ་མེད་བྱང་ཆུབ་མཆོག་ཏུ་
སེམས་བསྐྱེད་སྨོན་ལམ་བཏབ་བོ། །ཡབ་ཀྱིས་བདག་རྒྱལ་སྲིད་ལ་དབང་བསྐུར་ནས་ཡུལ་སྒྲ་གཅན་གྱི་
རྒྱལ་པོ་གྲགས་(༡༩༤ན)པའི་འབྱུང་གནས་དང་། ཡུམ་པདྨ་ཅན་གྱི་རྒྱལ་པོ་དྲི་མ་མེད་པ་གཉིས་ཀྱི་བུ་
མོ་ཉི་ཟླའི་སྒྲོན་མ་དང་། ནམ་མཁའི་སྒྲོན་མ་གཉིས་སྤོང་བ་ལ། རིམ་པ་བཞིན་དུ་དངུལ་དང་གསེར་གྱི་
དོང་རྩེ་བརྒྱ་བརྒྱ་བསྐུར་ནས་ཕོ་ཉ་བཏང་སྟེ། ངའི་བཙུན་མོ་ལ་བཀུག་པས། ཉི་ཟླའི་སྒྲོན་མ་ལ་སྲས་
ཁྱིའུ་ཅིག་བཙས་པའི་མིང་འོད་ཟེར་ཏོག་ཏུ་བཏགས་སོ། །ད་ནས་བདག་གིས་སྦྱིན་པ་ལ་ཞུགས་ཏེ། ནོར་
གྱིས་ཕོངས་པའི་སྐྱེ་བོ་དུ་མ་ལ་ནོར་གང་དང་གང་འདོད་པ་ལ་དེ་དང་དེ་དག་སྦྱིན་པས། བདག་གི་སྦྱིན་
པའི་གྲགས་པས་ཐམས་ཅད་དུ་ཁྱབ་པར་གྱུར་ཏེ། དེའི་ཚེ་མཐའ་འཁོབ་བྱེ་མ་ཤིང་དྲུང་གི་ཡུལ་ན། ལོག་
པའི་རྒྱལ་པོ་ཤིང་ཁྲི་ཅན་ཞེས་བྱ་བ། ཡུལ་སྒྲ་གཅན་པའི་འཐབ་ཡ་ཅིག་ཡོད་པའི་བསམ་པ་ལ། རྒྱལ་པོ་
དེ་ཅི་འདོད་སྟེར་ན། ནོར་བུ་དགོས་འདོད་ཐམས་ཅད་འབྱུང་བ་ཅིག་ཡོད་པ་འདུག །དེ་ངས་ཐོབ་ན་ཁོང་
ས་ང་ལྷག་པར་འགྱུར་སྙམ་ནས། བྲམ་ཟེ་གསུམ་འདོད་དུ་བཏང་བས། བདག་གི་དྲུང་དུ་འོངས་ཏེ་
རྒྱལ་པོ་ཁྱོད་ཀྱི་སྦྱིན་པའི་གྲགས་པས་ཀུན་དུ་ཁྱབ་ནས། ངེད་ཀྱང་ཕོངས་ཏེ་སློང་དུ་འོངས་པས་ཁྱེད་ཀྱི
ནོར་བུ་དེ་བདག་ཅག་ལ་བྱིན་ཅིག་དང༌། སྦྱིན་པ་ཡོངས་སུ་རྫོགས་པར་འགྱུར་རོ་ཞེས་སྨྲས་ཏེ་ཕྱག་བྱས་
- 326 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
སོ། །མ་སྦྱིན་ན་སྦྱིན་པ་མི་རྫོགས་པས་རིན་པོ་ཆེ་བླངས་ཏེ། ཐེ་ཚོམ་མེད་པར་བྱིན་ནས། ཡབ་ཀྱིས་ཚོར་
ན་འཕྲོག་ཉན་ཡོད་པས་མྱུར་བར་སོང་ཤིག་ཅེས་གསུངས་པས། བྲམ་ཟེས་སྨོན་ལམ་ལེགས་པར་བཏབ་
སྟེ་རིངས་པ་རིངས་པར་སོང་ནས། རང་གི་རྒྱལ་པོ་ལ་ཕུལ་བས་དེ་རབ་ཏུ་མགུ་ནས། བྲམ་ཟེ་ལ་བྱ་
དགའ་བྱིན། ནོར་བུ་ལ་མངའ་གསོལ་བྱས་སོ། །ནོར་བུ་དགྲ་ལ་བྱིན་པ་དེ་ཡབ་ཀྱིས་ཐོས་ནས། སྔར་
ནོར་བུ་ཡོད་པས་གཞན་ལས་མཆོག་ཏུ་གྱུར་པ་ཡིན་ན། ད་ནི་གཞན་ལས་དམན་པར་འགྱུར་ཞེས་སྨྲ་ཞིང་
མྱ་ངན་གྱིས་ནོན་པར་གྱུར་ཏོ། །དེ་ནས་ཐམས་ཅད་ཀྱིས་གྲོས་བྱས་ཏེ། ད་དུང་སྦྱིན་པ་བྱེད་དུ་བཅུག་ན་
ནོར་ལྷག་མ་འདི་དག་(༡༩༤བ)ཀྱང་མེད་པར་
པར་འགྱུར་བས། རྒྱལ་པོ་འདི་ལོ་ཉི་ཤུ་རྩ་ལྔའི་བར་དུ་བདུད་
རི་ནག་པོ་བྱ་རོག་སྒྲ་གཅན་དུ་བཅུག་དགོས་ཟེར། ཡབ་ན་རེ། བདག་ལ་ཁྱོད་ཀྱི་མི་འོས་པའི་སྦྱིན་པ
བྱིན་པས་དེར་སོང་ཅིག་གསུངས། མདང་ནམ་མཁའི་སྒྲོན་མ་ལ་བུ་མོ་ཅིག་བཙས་པས། ད་དུང་ཞིག་
བདུན་དུ་སྦྱིན་པ་གཏོང་བར་ཞུ་ཞེས་ཞུས་པས་གནང་སྟེ། ཕོངས་པ་དུ་མའི་དབུལ་བ་བོར་བར་བྱས་སོ། །
བདག་གིས་བཙུན་མོ་གཉིས་ལ་བདག་ནི་ཡབ་ཀྱི་བཀའ་བཞིན་དུ་མི་མེད་འདྲེའི་ཡུལ་དུ་འགྲོ་བས།
འདིར་བདེ་བར་སྡོད་ཅིག་ཅེས་སྨྲས་པས། བཙུན་མོ་གཉིས་ན་རེ་སྐྱིད་ན་འགྲོགས། སྡུག་ན་འབྲལ་བར་
མི་ཕོད་འགྲོ་ཟེར་རོ། །དེའི་ཚེ་ བློན་པོ་རྣམས་ ཀྱིས་རིན་པོ་ཆེ་དང༌། རྟ་དང་གླང་པོ་ཆེ་དང་། ཟས་གོས་
མང་པོ་རྫོངས་ཏེ། ཁྱེད་ཅག་ལྟ་བུ་གཅུགས་པར་མི་ནུས་ནའང་ཅང་སྦྱིན་པ་ཐལ་བས། ཡབ་ཀྱི་བཀའ་
བསྒྲུབས་ཏེ་སླར་མྱུར་དུ་མཇལ་ཕྲད་བྱའོ་ཞེས་སྨྲས་ནས་ཐམས་ཅད་ཀྱིས་བཤུམས་སོ། །ཡུམ་དྲི་མེད་
མས་ལྷ་ཀླུ་མཆོད་ནས། ངའི་བུ་བདུད་རི་ནག་པོ་བྱ་རོག་སྒྲ་གཅན་དུ་བྱིན་ནས། ཉེས་གྱོད་མེད་པར་སླར་
ལྡོག་པར་གྱུར་ཅིག་ཅེས་སྨོན་ལམ་བཏབ་བོ། །དེ་ནས་རྒྱལ་པོ་དང་བཙུན་མོ་གཉིས་རྟ་རེ་རེ་ལ་ཆིབས་
ཏེ། སྲས་མིང་སྲིང་གཉིས་པང་དུ་ཁྱེར། འཕྲུལ་ཆས་རྣམས་གླང་པོ་ཆེ་ལ་བཀལ་ཏེ་འོངས་པས་གྲོང་ཁྱེར་
བ་ཐམས་ཅད་ཀྱིས་ངུས་སོ། །རི་སུལ་ཞིག་ཏུ་སླེབ་པའི་ནུབ་མོ་སྨོན་ལམ་བཏབ་སྟེ་ཡང་ཕྱིན་པ་དང་།
བྲམ་ཟེ་གསུམ་གྱིས་ཕྱག་བྱས་ཏེ། ཡབ་ཡུམ་གསུམ་གྱི་རྟ་གསུམ་པོ་དེ་ངེད་ཅག་ལ་གནང་བར་ཞུ་ཞེས་
སྨྲས་མ་ཐག་ཏུ་རྟ་གསུམ་པོ་བྱིན་ནོ། །དེ་ནས་རྒྱལ་པོ་བཙུན་མོ་གཉིས་སྲས་ཕོ་མོ་དང་བཅས་པ། གླང་པོ་
- 327 -



མ་ཎི་བཀའ་འབུམ།
ཆེ་ལ་ཞོན་ཏེ་ཕྱིན་པ་དང༌། ལམ་དུ་དབུལ་པོ་ཅིག་དང་ཕྲད་དེ་གླང་པོ་ཆེ་བྱིན་ཅིག་ཟེར་བ་དང་བྱིན་ནོ། །
ཡང་ལམ་དུ་སློང་མོ་བ་ལྔ་དང་ཕྲད་པས། ཁྱེད་ལྔའི་གོས་དང་རྒྱན་རྣམས་བྱིན་ཅིག་ཟེར་བ་དང་བྱིན་ཏེ་
འགྱོད་པ་མེད་དོ། །དེའི་ཚེ་བཙུན་མོ་གཉིས་པོས་སྲས་མིང་སྲིང་གཉིས་ཁུར་རྒྱལ་པོས་ལམ་སྣ་(༡༩༥ན)
དྲངས་ཏེ་ཕྱིན་པ་དང་། ལམ་དུ་བུ་མོ་བདུན་གྱིས་བསྙེན་བཀུར་ཕུལ་ལོ། །ཡང་ཕྱིན་པ་དང་ལྷས་གཞལ་
ཡས་ཁང་ཅིག་སྤྲུལ་ཏེ་མཆོད་པ་དང༌། བཙུན་མོ་གཉིས་ན་རེ་འདིར་བཞུགས་ན་འཐད་དོ་ཟེར་ཡང་།
བདག་གིས་ཡབ་ཀྱི་བཀའ་བཅག་པར་འགྲོ་བས་མི་སྡོད་དོ་ཞེས་སྨྲས་ཏེ་ཕྱིན་ནོ། །བདུད་རི་དེ་དང་ཉེ་བ་
ན་ཆུ་ཆེན་པོ་ཅིག་འདུག་པ་ལ། ཆུ་བོ་ཁྱོད་ཀྱི་བདག་ཅག་ལ་ལམ་ཕྱེས་ཤིག་ཅེས་སྨྲས་པ་དང་། ཆུ་ཆད་
ནས་ཕ་གར་ཕྱིན་པ་དང་། ཡང་སྔར་བཞིན་དུ་བབས་སོ། །རྒན་མོ་ཅིག་དང་ཕྲད་དེ་ལམ་དྲིས་པས། དེ་
ན་རེ་འདི་ན་མར་ལམ་མེད་དོ། །འོན་ཀྱང་ཁྱེད་སངས་རྒྱས་ཀྱི་སྤྲུལ་པ་ཅིག་འདུག་པས་ལམ་གང་ལ་ཕྱིན་
ཀྱང་འོང་ངོ་ཟེར་ནས་ཕྱིན་པ་དང་། མི་མེད་འདྲེའི་ཡུལ་བདུད་རི་ནག་པོ་བྱ་རོག་སྒྲ་གཅན་དུ་སླེབ་བོ། །
བདུད་རི་དེ་ཡང་ཕུ་ན་གངས་རི་ནི་དཀར། བར་ན་རྫ་རི་ནི་དམར། མདའ་ན་ནགས་རི་ནི་གནག །བྱ་
དང་ གཅན་གཟན་སྣ་ཚོགས་ ཀྱིས་གང་བར་གཟིགས་སོ། །བདག་གི་བྱམས་པའི་མཐུས་ཡུལ་དེ་ན་
གནས་པའི་འདྲེ་སྲིན་དང༌། གཅན་གཟན་རྣམས་ཁྲོ་བའི་སེམས་དང་བྲལ་ཏེ་སྔོན་བསུ་ཞིང་འཚེ་བ་མེད་
པར་གྱུར་ཏོ། །མཚོ་དང་། རྫིང་བུ་དང་། ལྟེང་ཀ་དང་། རྩྭ་དང་། སྨན་རྣམས་རབ་ཏུ་རྒྱས་ཏེ། ཤིང་སྣ་ཚོགས
ལ་འབྲས་བུ་སྨིན་ནས་འདུད་པར་གྱུར་ཏོ། །རི་དེ་ལ་དགེ་སློང་གཉིས་འདུག་པས་ཚོར་ཏེ་མདུན་དུ་བྱུང་
བ་ལ། གནས་གང་དུ་བསྡད་ན་ཏིང་འཛིན་འཕེལ་ཞེས་དྲིས་པ་དང་། དེ་གཉིས་ན་རེ། འདི་ནི་མིའི་སྐྱེ་བོ་
གནས་པའི་ཡུལ་མ་ཡིན་ཞིང་། འདྲེ་སྲིན་གདུག་པ་ཅན་གནས་པའི་ཡུལ་ཡིན་ནོ། །འོན་ཀྱང་ཁྱེད་བྱང་
ཆུབ་སེམས་དཔའ་ཅིག་འདུག་པས་གང་དུ་བཞུགས་ཀྱང་རུང་སྟེ་ཁྱོད་ཀྱི་ཡོན་ཏན་དང་སྦྱར་ན་རིང་པོ་མི་
ཐོགས་པར་སངས་རྒྱས་ཐོབ་པར་འགྱུར་ཞིག་གོ །ཁྱེད་སངས་རྒྱས་པ་ན་ངེད་གཉིས་ཀྱང་འཁོར་གྱི་ཐོག་
མར་སྐྱེ་བར་གྱུར་ཅིག་ཅེས་ཟེར་རོ། །དེ་ནས་གནས་ཡིད་དུ་འོང་བ་ཅིག་བཙལ་ནས། དེར་ཡབ་ཡུམ་
རྣམས་ཀྱིས་(༡༩༥བ)རྩྭ་དང་ལོ་མའི་སྤྱིལ་པོ་བྱས་ཏེ། པདྨའི་རྩ་བ་དང་ཤིང་ཐོག་ལ་སོགས་པས་འཚོའོ།
- 328



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
བདག་ནི་ཐེག་པ་ཆེན་པོའི་དོན་ཡིད་ལ་བྱེད་ཅིང་ནང་དུ་ཡང་དག་འཇོག་ལ་གནས་པར་བྱེད། བཙུན་མོ་
གཉིས་ནི་ཡབ་སྲས་གསུམ་གྱི་གཡོག་བྱེད། མིང་སྲིང་གཉིས་ནི་ནགས་ཚལ་ན་རྩེ་ཞིང་དགའ་བར་བྱེད་
དོ། །དེའི་ཚེ་སྲས་ཀྱིས་ཤ་བ་ལ་ཞོན་པས་ལྷུང་སྟེ་རྨ་བྱུང་བ་དག་སྤྲེའུ་ཞིག་གིས་མཐོང་ནས་ཆུ་འགྲམ་དུ་
ཁྲིད་དེ། ཤིང་ལོ་ལ་སྔགས་ཀྱིས་བཏབ་ནས་རློན་པ་མཐོང་ངོ༌། །བདག་དེ་ལ་ཅུང་ཟད་ཡེངས་པའི་བར་
ལ་བྲམ་ཟེ་མི་སྡུག་པ་ཅིག་མདུན་དུ་བྱུང་སྟེ། བྱེ་མ་ཤིང་དྲུང་ནས་འོངས་པའི་དབུལ་པོའོ། །ཆུང་མ་བྲམ་
ཟེ་མ་མཛེས་མ་ཅིག་ཡོད་པ་ན་རེ། ཡུལ་སྒྲ་གཅན་གྱི་རྒྱལ་པོ་འཇིག་རྟེན་དབང་ཕྱུག་ལ་སྲས་མིང་སྲིང་
གཉིས་སློངས་ལ་ ཤོག །མ་བྱུང་ན་བདག་ཁྱོད་དང་ཁྱིམ་ཐབས་མི་བྱ་ཟེར་བས། ཁྱེད་ཀྱི་སྲས་ཕོ་མོ་
གཉིས་བདག་ལ་གནང་བར་ཞུ་ཞེས་ཟེར་རོ། །མ་བྱིན་ན་བདག་གི་སྦྱིན་པ་མི་རྫོགས་པས་ཐེ་ཚོམ་མེད་
པར་བྱོན་ནོ། །བྲམ་ཟེས་སྲས་མིང་སྲིང་གཉིས་པོ་ཁྲིད་པ། མ་གཉིས་པོས་ཤེས་པས་ཚོར་ཏེ། ནགས་
ཁྲོད་ནས་རིངས་པར་དེར་འོངས་པ་དང་། སྲིན་མོ་མི་རོ་ཁུར་བ་ཞིག་གིས་ལམ་བཀག་སྟེ་རིང་དུ་ཐོགས།
ས་ཡང་རབ་ཏུ་གཡོས་པར་གྱུར་ཏོ། །དེ་ནས་སྔར་གྱི་གནས་སུ་འོངས་པ་དང་། སྲས་མིང་སྲིང་གཉིས་ནི་
མེད། རྒྱལ་པོ་ཡང་ཅང་མི་སྨྲ་བར་འཁོད་དོ། །མིང་སྲིང་གཉིས་གར་སོང་ཅི་ཉེས་དྲིས་པས། བྲམ་ཟེ་མི་
སྡུག་པ་ཞིག་ལ་བྱིན་ནོ་ཞེས་སྨྲས་པས། མ་གཉིས་པོ་མྱ་ངན་གྱིས་ནོན་ནས་བརྒྱལ་བར་གྱུར་ཏོ། །བརྒྱལ་
བ་སངས་པ་ན་ཁྱེད་གཉིས་ཀྱིས་སྔོན་ངའི་སྦྱིན་པ་ལ་བར་ཆད་མི་བྱེད་པར་དམ་བཅས་པ་དྲན་པར་གྱིས་
ཤིག་ཅེས་སྨྲས་ནས་བདག་གིས་ངུས་པ་དང་། བཙུན་མོ་གཉིས་ཀྱིས་ཀྱང་དུས་སོ། །གཞན་ཡང་ཡུལ་དེ་
ན་གནས་པའི་ལྷ་ཀླུ་ཐམས་ཅད་ཀྱིས་ཀྱང་བཤུམས། དེ་བཞིན་དུ་ཕྱོགས་བཅུའི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ཀྱིས་ཀྱང་སྤྱན་ཆབ་བྱུང་བའི་མཆི་མ་ཆར་ལྟར་བབས་（༡༩༦ན)པས།
ཡུལ་དེར་མཚོ་ཆེན་པོ་ཞིག་བྱུང་ངོ༌། །མཚོ་དེའི་སྟེང་དུ་པདྨའི་སྡོང་པོ་སྐྱེས་པའི་མེ་ཏོག་རེ་རེ་ལ། སྤྲུལ་
པའི་སངས་རྒྱས་རེ་རེ་འཁྲུངས་ཏེ། ས་གཡོ་བ་དང་། འཇའ་འོད་འཁྱིལ་བ་དང་། མེ་ཏོག་གི་ཆར་འབབ་
པ་ལ་སོགས་པའི་ལྟས་མང་པོ་བྱུང་ངོ༌། །དེའི་ཚེ་བཙུན་མོ་གཉིས་ཀྱིས་ངའི་སྦྱིན་པ་ལ་རྗེས་སུ་ཡི་རང་
བར་བྱས་ནས། སངས་རྒྱས་རྣམས་ལ་མཆོད་ཅིང་བསྟོད་དེ། སྨོན་ལམ་རྒྱ་ཆེན་པོ་བཏབ་བོ། །ཡང་ལྷའི་
-329 -



མ་ཎི་བཀའ་འབུམ།
དབང་པོ་བརྒྱ་བྱིན་དང་། གནོད་སྦྱིན་གྲུབ་པའི་བློ་གྲོས་གཉིས་ཀྱིས་ང་ལ་ཉམས་སད་པའི་ཕྱིར། བྲམ་ཟེ་
རེ་རེར་སྤྲུལ་ནས་བཙུན་མོ་གཉིས་པོ་བསླངས་པས་བདག་གིས་ཐེ་ཚོམ་མེད་པར་བྱིན་ཏེ་འགྱོད་སེམས་
མེད་པར་ཤེས་ནས། གོམ་པ་བདུན་བདུན་ཁྲིད་དེ་སླར་ཡང་ང་ཉིད་ལ་ཕུལ་ལོ། །བྱེ་མ་ཤིང་ཡུལ་བའི་
བྲམ་ཟེས་སྲས་མིང་སྲིང་གཉིས་ཁྲིད་ནས་བྲམ་ཟེ་མོའི་གན་དུ་སླེབ་པ་དང་། དེ་ན་རེ་རིགས་བཟང་བས་
བྲན་དུ་མི་རུང་གིས། ཚོངས་ལ་བྲན་བཀོལ་ཐུབ་པ་ཁྲིད་དེ་ཤོག་ཟེར་བས། བྲམ་ཟེའི་ཡུལ་སྒྲ་གཅན་དུ་
ཁྲིད་དེ་ཕྱིན་ནོ། ཁྱེད་ཀྱིས་ཇི་ལྟར་ཐོབ་དྲིས་པས། རྒྱལ་པོ་ལ་བསླབས་ཟེར་རོ། །འདི་འདྲ་བ་སྟེར་ཕོད་
ན་ནོར་བུ་འདྲ་བ་ཅིའི་ཕྱིར་མི་སྟེར། བདག་ཅག་གིས་རྒྱལ་པོ་དེ་ལྟ་བུ་སྤྲུགས་པས་ནོངས་སོ་ཞེས་སྨྲ་བར་
བྱེད་དོ། །དེ་ནས་མེས་པོའི་དྲུང་དུ་ཁྲིད་དེ་བོས་པས་པང་དུའང་མཉན་ནོ། །སྲས་ན་རེ་ངེད་རིགས་ངན་
གྱི་བྲན་བྱས་པས། ཡབ་མེས་གྱི་པང་དུ་འགྲོ་བར་མི་རིགས་ཟེར་རོ། །མེས་པོས་མཆི་མ་ཕྱུང་སྟེ་བྲམ་ཟེ་
ལ་རིན་ཅི་འདོད་པ་སྦྱིན་ནོ་སྨྲས་པས། སྲས་ན་རེ་བདག་ནི་རྒྱལ་པོའི་སྲས་ཡིན་ཡང་རིགས་ངན་གྱི་བྲན་
བྱས་པས་རིན་ཆུང་སྟེ། དངུལ་གྱི་དོང་རྩེ་སྟོང་དང་བ་གླང་ཉིས་བརྒྱ་བྱིན་ཅིག །བུ་མོ་ནི་རིགས་ངན་གྱི་
བྲན་དུ་གྱུར་ཀྱང་། ཕ་ཡུལ་མི་འཛིན་པས་རིན་མི་འཆག་སྟེ། གསེར་གྱི་དོང་རྩེ་སྟོང་དང་བ་གླང་ཉིས་
བརྒྱ་བྱིན་ཅིག་ཟེར་རོ། །དེ་ལྟར་བྱིན་ནས་ཟས་སྐོམ་མ་བྱིན་པ་ལ། སྲས་ན་རེ་བྲམ་ཟེ་ལ་ཟས་སྐོམ་ཡང་
བྱིན་ཅིག་ཟེར་རོ། །མེས་པོ་ན་རེ་འདིས་(༡༩༦བ)ཁྱེད་གཉིས་བྲན་དུ་བཀོལ་བས་མི་སྦྱིན་ནོ། །སྲས་ན་
རེ་བྱིན་ཅིག་དེ་རིང་ཕན་ཆད་ཀྱི་བདག་པོ་བྲམ་ཟེ་འདི་ཡིན་ནོ་ཟེར་བ་དང་། མེས་པོས་སྲས་ཀྱི་ཚིག་ལ་
ཉན་ནས་བྲམ་ཟེ་ལ་ཟས་སྐོམ་བྱིན། བྲམ་ཟེས་གནོད་པ་བྱས་ཀྱང་འཁོན་དུ་མི་འཛིན་པ་ལ་རྗེས་སུ་ཡི་
རང་བར་གྱུར་ཏོ། །དེ་ནས་ཡབ་ཀྱིས་ཕོ་ཉ་བཏང་སྟེ། དེར་མ་འདུག་པར་ཡུལ་སྒྲ་གཅན་དུ་མྱུར་དུ་ཤོག་
ཅིག་པར་བསྒོའོ། །ཕོ་ཉ་བས་ཆུ་ལ་མ་ཐར་བ་ལ་ང་ཡིད་ལ་བྱས་མ་ཐག་ཏུ་ཆུ་ལ་ཐར་ན་ངའི་དྲུང་དུ་ཕྱིན་
པར་གྱུར་ཏོ། །དེ་ནས་བདག་ཉིད་བཙུན་མོ་དང་བཅས་པ་ཡབ་ཀྱི་བཀའ་བཞིན་དུ་འགྲོ་བར་ཆས་པ་
དང་། མི་མ་ཡིན་རྣམས་མྱ་ངན་བྱེད་ཅིང་ཡུལ་དེ་ཡང་ཉམས་མི་དགའ་བར་གྱུར་ཏོ། །དེ་ནས་འོངས་པའི་
ལམ་དུ་བྱེ་མ་ཤིང་ཡུལ་པའི་རྒྱལ་པོས་སྤྱན་དྲངས་ཏེ། ནོར་བུ་སླར་ཕུལ་ནས་བཟོད་གསོལ་བྱས་བཀའ་
- 330 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
འབངས་སུ་ཁས་བླངས་སོ། །སྒྲ་གཅན་དུ་ཕྱིན་པ་དང་ཡབ་ཡུམ་དང་མཇལ་ཏེ་རབ་ཏུ་དགེས་སོ། །ཡུམ་
གྱི་སྤྱན་འགྲིགས་པ་དངས་པར་གྱུར་ཏོ། །འཁོར་འབངས་ཀྱིས་ཕུལ་བའི་ནོར་རྫས་ཐམས་ཅད་སྦྱིན་པར་
བཏང་ནས། སྐྱེ་བོ་ཕོངས་པ་ཐམས་ཅད་ཡོངས་སུ་ཚིམ་པར་བྱས་སོ། །སྲས་འོད་ཟེར་ཏོག་ལ་ལྷ་གཅིག་
མན་ད་ར་བཙུན་མོར་བསུས་ནས་རྒྱལ་སྲིད་ལ་དབང་བསྐུར་རོ། །སྲས་མོ་ཨུཏྤལ་མ་ནི་བྲམ་ཟེ་བདེ་བྱེད་
ཀྱི་བུ་ལ་རྫོངས་སོ། །དེའི་ཚེ་སངས་རྒྱས་འོད་མཛད་ཡེ་ཤེས་ཏོག་གིས་བདག་ལུང་བསྟན་པ། ཁྱེད་སྐྱེ་བ་
འདིའི་འོག་རོལ་དུ་འཇིག་རྟེན་གྱི་ཁམས་གར་ཡས་ཞེས་བྱ་བར། སངས་རྒྱས་གར་གྱི་དབང་ཕྱུག་གི་
བསྟན་པ་ལ། ནམ་མཁའི་བུ་མོ་ཤེས་རབ་བརྒྱན་ཞེས་བྱ་བར་སྐྱེ་བར་འགྱུར་རོ་ཞེས་གསུངས་སོ། །རྒྱལ་
པོ་འཇིག་རྟེན་དབང་ཕྱུག་ཏུ་སྐྱེས་པའི་སྐབས་ཀྱི་མཛད་པའོ།། །།
བུ་མོ་ཤེས་རབ་བརྒྱན་དུ་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་གར་ཡས་ཞེས་བྱ་བར་སངས་རྒྱས་གར་གྱི་དབང་ཕྱུག་གི་བསྟན་པ་
ལ། རི་བོ་ག་རག་ཏའི་ལྷོ་ཕྱོགས་གྲོང་ཁྱེར་ཚེར་མ་ཅན་ཞེས་བྱ་བ་ན། རྒྱལ་པོ་ཆོས་གྲགས་ཞེས་བྱ་བའི་
སྲས་གྲགས་པ་འཐོར་རླུང་ཞེས་བྱ་བ་ཡོད་དོ། །གྲོང་(༡༩༧ན)ཁྱེར་དེ་ན་དབུལ་པོ་བཟའ་མི་གཉིས་ཡོད་
པ་ལ། ཉིན་ཅིག་དབུལ་པོས་ཤིང་ཐུ་རུ་ཕྱིན་པའི་ཚེ་ནམ་མཁའ་ལ་སྒྲ་ཆེན་པོ་གྲག་ཅིང་། འཇའ་དང་
འོད་ཀྱིས་གང་། ས་ལ་མེ་ཏོག་པདྨའི་ཚལ་རབ་ཏུ་རྒྱས་པ་མཐོང་ངོ༌། །དེ་མ་ཐག་ཏུ་ནམ་མཁའ་ནས་བུ་
མོ་ལོ་ལྔ་ལོན་པ་ཅིག་བྱུང་ནས། དེ་ན་རེ། ཨེ་མ་ནམ་མཁས་ཁྱོབ་པའི་སེམས་ཅན་རྣམས། །སྙིང་པོ་བྱང་
ཆུབ་མ་ཐོབ་བར། །ཐུགས་རྗེ་ཆེན་པོའི་སྤྱན་གྱིས་ནི། །འགྲོ་ལ་ཉིན་མཚན་དུས་དྲུག་གཟིགས། །ཞེས་
ཟེར་བས། དེ་ལ་ཁྱིམ་བདག་དེ་དོད་ནས། བུ་མོ་རང་བཞིན་སྟོང་པའི་ངང་ལ་སྐྱེས། །བར་སྣང་འོད་ཀྱི་
ལམ་ལས་འོངས། །མེ་ཏོག་པདྨའི་ཚལ་དུ་བབས། །སྤྲུལ་པའི་བུ་མོ་ཤེས་རབ་ཅན། །བདག་ནི་ཁྱོད་
གུས་ཕྱག་འཚལ། །ཞེས་ཕྱག་བྱས་ནས་བུ་མོ་ཁུར་ཏེ་ཕྱིན་པ་དང་། ཆུང་མ་ན་རེ་སུའི་བུ་མོ་ཡིན་ཟེར་རོ། །
- 33] -



མ་ཎི་བཀའ་འབུམ།
སུའི་ཡང་མ་ཡིན་ནམ་མཁའ་ལས་བྲུལ་ཏེ་བྱུང་བ་ཡིན་སྨྲས་པས།
མི་སོས་པ་ལས་ཅི་བྱེད་ཟེར། འུ་ཅག་
གིས་གསོ་མི་དགོས་འདི་སངས་རྒྱས་ཀྱི་སྤྲུལ་པ་ཅིག་ཡིན་པར་ངེས་སོ། །ཆུང་མ་ན་རེ་གང་ཡིན་ཡང་
ལེགས་སོ་ཟེར་ནས་གསོས་སོ། །བུ་མོ་དེས་ལོ་བཅུ་དྲུག་ལོན་ནས་ལས་ནི་གང་ཡང་བྱུང་། དད་པ་ཆེ་སྟེ་
སྐྱབས་འགྲོ་གསུམ་དང་མི་འབྲལ། ནང་པར་ཉི་མ་ཤར་བ་དང་ཤར་ཕྱོགས་སུ་ཕྱག་གསུམ་བཙལ་ཏེ།
བདག་སྐྱེ་བ་འདིའི་འོག་རོལ་དུ་སྐྱེ་བ་དམན་པ་བུད་མེད་ཀྱི་ལུས་སྤངས་ཏེ་སྐྱེས་པའི་ལུས་ཐོབ་ནས།
འཁོར་བ་དོང་ནས་མ་སྤྲུགས་ཀྱི་བར་དུ། ཐུགས་རྗེ་ཆེན་པོས་འགྲོ་བ་སེམས་ཅན་གྱི་དོན་བྱེད་པར་གྱུར་
ཅིག་ཅེས་ཟེར་རོ། །ཉི་མ་ནུབ་པའི་ཚེ་ཡང་སྨོན་ལམ་དེ་བཞིན་དུ་འདེབས་སོ། །བུ་མོ་དེ་ལོ་བཅོ་བརྒྱད་
ལོན་པའི་ཚེ་ཁྱིམ་ཐབས་ལ་བཏང་ངོ་སྨྲས་པ། བུ་མོ་ན་རེ། མི་ཆོས་འཁོར་བའི་རྨང་རྡོ་ཡིན། །གཏན་གྲོགས་
བྱུར་གྱི་གཉའ་ཤིང་ཡིན། །བུ་ཚ་འཁོར་བའི་བཤལ་ཐག་ཡིན། །ནོར་རྫས་འཆིང་བའི་ཞགས་པ་ཡིན། །
དེ་ཕྱིར་མི་ཆོས་ང་མི་བྱེད། །(༡༩༧བ)ཅེས་ཟེར་ཞིང་ཁྱིམ་ལ་འགྲོ་མ་ཉན་ནོ། །བུ་མོས་ཕ་མའི་དོད་པོ་
དབུལ་པོ་བཟའ་མི་གཉིས་གསོས། ཤི་བ་དང་དགེ་བ་བཟང་པོ་བྱས་ཏེ་ཆུང་དུས་གསོས་པའི་ལན་བླུན་
ནོ། །གྲོང་ཁྱེར་དེའི་རྒྱལ་པོས་སྲས་རྒྱལ་སྲིད་ལ་དབང་བསྐུར་བའི་ཚེ། བུ་མོ་དེ་ཤིང་ཙནྡན་གྱི་སྡོང་པོ་
ཅིག་གི་དྲུང་ན་འབྲས་ཆན་དང་ཁུར་བ་ཟ་ཞིང་ཡོད་པ་དང་། དགེ་སློང་ཅིག་བྱུང་སྟེ་ཁོ་བོས་ཐག་རིངས་
ནས་འོངས་ཤུལ་རིངས་སུ་འགྲོ་བས་ང་ལ་ཡང་བྱིན་ཅིག་གསུངས། བུ་མོས་དགེ་སློང་ལ་འབྲས་ཆན་དང་
ཁུར་བ་དྲངས་པ་དང༌། དགེ་སློང་གིས་གསོལ་ནས་ཅི་འདོད་པའི་སྨོན་ལམ་ཐོབ་ཤིག་གསུང་ངོ༌། །བུ་
མོས་ཕྱག་བྱས་ནས་བདག་སྐྱེ་བ་འདིའི་འོག་རོལ་དུ་སྐྱེ་བ་དམན་པ་བུད་མེད་ཀྱི་ལུས་སྤངས་ཏེ་རིགས་
བཟང་རྒྱལ་པོའི་རིགས་སུ་སྐྱེས་ནས། དགེ་སློང་གང་ན་བཞུགས་པའི་དྲུང་དུ་ཕྱིན་ཏེ་སྒོ་གསུམ་དགེ་བའི་
ལས་ལ་ཁོལ་ཞིང་སྙིང་པོ་བྱང་ཆུབ་མ་ཐོབ་ཀྱི་བར་དུ་ཅི་བྱེད་སེམས་ཅན་གྱི་དོན་བྱེད་པར་གྱུར་ཅིག་ཅེས་
སྨོན་ལམ་བཏབ་བོ། །དགེ་སློང་གིས་དེ་ཁོ་ན་བཞིན་དུ་གྱུར་ཅིག་ཅེས་སྨྲས་པ་དང་། བུ་མོས་བདག་ལུང་
བསྟན་དུ་གསོལ་ཞེས་སྨྲས་པ་དང་། དགེ་སློང་གིས་ཁྱོད་སྐྱེ་བ་ཕྱི་མ་ལ་འཇིག་རྟེན་གྱི་ཁམས་ཙནྡན་ཞེས་
བྱ་བར། སངས་རྒྱས་ཙནྡན་དཔལ་དང་། བྱང་ཆུབ་སེམས་དཔའ་ཙནྡན་གྱི་དབང་པོ་གཉིས་ཀྱི་ཞབས་དྲུང་
- 332 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དུ་སྐྱེ་བར་འགྱུར་རོ་ཞེས་ལུང་བསྟན་ནོ། །བུ་མོ་ཤེས་རབ་བརྒྱན་དུ་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་ཟླ་བ་རྡོ་རྗེར་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་ཙནྡན་ཞེས་བྱ་བ་ན། སངས་རྒྱས་ཙནྡན་དཔལ་ཞེས་བྱ་བ་འཁོར་
བྱང་ཆུབ་སེམས་དཔའ་དང་རང་སངས་རྒྱས་དང་། ཉན་ཐོས་ཀྱི་དགེ་འདུན་ས་ཡས་བསྐོར་བ་ལ་ཆོས་
སྟོན་པར་བྱེད་དོ། །གྲོང་ཁྱེར་ཆབ་དཀར་གླིང་གི་རྒྱལ་པོ་ཟླ་བ་གྲགས་པ་ལ། བྲམ་ཟེ་ཆོས་འཕགས་ཀྱི་
བུ་མོ་བྲམ་ཟེ་མོ་མཛེས་ལྡན་བཙུན་མོར་བསླངས་པའི་སྲས་ལ། རྒྱལ་བུ་ཟླ་བ་རྡོ་རྗེ་དང་། ཟླ་བ་སེང་གེ་
གཉིས་བྱུང་ངོ༌། །གཅེན་ཟླ་བ་རྡོ་རྗེ་ན་རེ། ཡབ་ལ་ང་ཆོས་ལ་འགྲོ་བས་ཟླ་བ་སེང་གེ་རྒྱལ་(༡༩༨ན)སྲིད་
ལ་དབང་བསྐུར་ཅིག་ཟེར་ནས། ཡབ་ཀྱིས་ཟླ་བ་སེང་གེ་རྒྱལ་སྲིད་ལ་དབང་བསྐུར་རོ། །ཟླ་བ་རྡོ་རྗེས་རི་
བོ་ཙནྡན་ཅན་དུ། སངས་རྒྱས་ཙནྡན་དཔལ་གྱི་དྲུང་དུ་རབ་ཏུ་བྱུང་བར་ཞུས་པས། སངས་རྒྱས་ཀྱིས་ཤིང་
སཱ་ལའི་དྲུང་དུ་རབ་ཏུ་བྱུང་བ་དང༌། ལྷ་རྣམས་ཀྱིས་མེ་ཏོག་དང༌། ཀླུ་རྣམས་ཀྱིས་ཆུའི་ཆར་ཕབ། ཤིང་གི་
ལྟ་མོས་ལེགས་སོ་བྱིན་ནོ། །སངས་རྒྱས་ཀྱིས་ལོ་བཅུ་གཉིས་ཀྱི་བར་དུ་སྡེ་སྣོད་གསུམ་གསུངས་ནས།
སངས་རྒྱས་ལྷའི་ཡུལ་དུ་གཤེགས་སོ། །རྒྱལ་བུ་ཟླ་བ་རྡོ་རྗེས་ལོ་གསུམ་གྱི་བར་དུ་རྒྱུ་འབྲས་ལ་ཡིད་
ཆེས་པར་བསྒོམས་པས་འདོད་པ་དང་སྡིག་པ་ལས་བློ་ལོག །རི་བོ་སྲིན་བུ་ཅན་དུ་ཕྱིན་ནས་ལོ་གསུམ་གྱི་
བར་དུ་འཆི་བ་མི་རྟག་པ་འབའ་ཞིག་བསྒོམས་པས་ཚེ་འདི་ལ་བློ་ལོག །དུར་ཁྲོད་དུ་ཕྱིན་ནས་གང་དུ་
སྐྱེས་ཀྱང་བདེ་བ་མེད་པར་བསྒོམས་པས་འཁོར་བ་མཐའ་དག་ལ་བློ་ལོག །འཇིག་རྟེན་གྱི་ཁམས་སུ་
ལྡེམ་བུ་བྱེད་ཅིང་བྱང་ཆུབ་ཀྱི་སེམས་བསྒོམས་པས་རང་ཉིད་གཅིག་པུ་ཞི་བདེ་འདོད་པ་ལ་བློ་ལོག །དེ་
ནས་ཁྱི་མོ་ཅིག་མ་ཤི་བ་ལ་རོ་སྨད་འབུས་ཟ་ཞིང་འདུག་པ་མཐོང་བ་དང༌། སྙིང་རྗེ་ཚད་མེད་པ་སྐྱེས་ཏེ་
རང་གི་བརླ་ནས་ཤ་བཅད་དེ་འབུ་གསོས་པས་ཁྲག་ཟགས་ཏེ་བརྒྱལ་བར་གྱུར་ཏོ། །བརྒྱལ་བ་སངས་པ་
དང་ཕྱོགས་བཅུའི་སངས་རྒྱས་རྣམས་ཀྱི་དབང་བསྐུར་ཞིང་བྱིན་གྱིས་བརླབས་པ་དང་ལུས་སྔ་མ་ཁོ་ན་
- 333



མ་ཎི་བཀའ་འབུམ།
བཞིན་དུ་གྱུར་ཏེ། དེ་ནས་རྒྱལ་བུ་ཟླ་བ་རྡོ་རྗེས་རི་བོ་ཙནྡན་དུ་སངས་རྒྱས་ཀྱི་ཞིང་དུ་ཕྱིན་ནས་ཕྱག་བྱས་
པ་དང་། སངས་རྒྱས་ཀྱི་ཞལ་ནས་བུ་ཁྱོད་སྙིང་རྗེ་སྐྱེས་པའི་ཁྱི་མོ་དེ་སངས་རྒྱས་ཐམས་ཅད་བསྐྱེད་པའི་
ཡུམ་ཤེས་རབ་ཀྱི་ཕ་རོལ་ཏུ་ཕྱིན་མའོ། ཁྱོད་ཀྱི་སྙིང་རྗེ་ལ་ཕྱོགས་རིས་མེད་པར་གཟིགས་པས། ཕྱོགས་
བཅུའི་སངས་རྒྱས་རྣམས་ཀྱིས་དབང་བསྐུར་ཞིང་བྱིན་གྱིས་བརླབས་པའོ། ཁྱོད་སྐྱེ་བ་འདིའི་འོག་རོལ་དུ་
འཇིག་རྟེན་གྱི་ཁམས་རིན་པོ་ཆེས་བརྒྱན་པ་ཞེས་བྱ་བར་སངས་རྒྱས་རིན་ཆེན་དམ་པའི་དྲུང་དུ་(༡༩༨བ)
སྐྱེ་བར་འགྱུར་རོ་ཞེས་ལུང་བསྟན་ནོ། །རྒྱལ་བུ་ཟླ་བ་རྡོ་རྗེར་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་ལས་ནུས་སུ་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་རིན་པོ་ཆེས་བརྒྱན་པའི་ཤར་ཕྱོགས་གྲོང་ཁྱེར་པདྨ་ཅན་གྱི་རྒྱལ་པོ་
ཆོས་ཀྱི་བླ་མའི་བཙུན་མོ་བྲམ་ཟེ་མོ་དྲི་མ་མེད་པ་ལ་སྲས་གསུམ་ཡོད་དོ། །སྲས་གསུམ་པོའི་ཆེ་བ་རྒྱལ་
པོར་བསྐོས། བར་པ་ཐང་མཚམས་སུ་བཞག །ཆུང་བ་ལ་གང་ཡང་མེད་པས། ཡབ་ན་རེ་བུ་ཁྱོད་ཀྱི་རྒྱལ་
སྲིད་ནི་མ་ཐོབ། ཐང་མཚམས་ནི་ཤོར། འད
འབངས་ཁྲོད་དུ་ལས་ནུས་པ་ཅིག་ནམ་འོང་ངམ་ཟེར་བས། དེའི་
མིང་རྒྱལ་བུ་ལས་ནུས་ཞེས་གྲགས་སོ། །རྒྱལ་བུ་དེ་ལོ་བཅུ་གཅིག་ལོན་པ་དང༌གྲོང་ཁྱེར་གྱི་ཕྱུགས་
རྣམས་འཚོ་བར་བྱེད་དོ། །ཡུལ་གཞན་ཞིག་ནས་བྲམ་ཟེ་ལས་ནུས་ཞེས་བྱ་བ་ཞིག་ཕྱུགས་འཚོ་རུ་བྱུང་བ་
དང་ཡིད་གཅུགས་པའི་གྲོགས་པོར་གྱུར་ཏོ། །དེ་གཉིས་དད་པ་སྐྱེས་ཏེ་གྲོང་འཇུག་ནུས་པའི་རྣལ་འབྱོར་
པ་ཅིག་ལ་ཤ་བའི་རོ་གཅིག་རྙེད་པ་ཕུལ་ཏེ་གདམས་ངག་ཞུས་པས། དེ་ན་རེ་ཁྱོད་གཉིས་ཀྱིས་ངའི་ལུས་
བསྲུངས་ཤིག་དང་ངས་གྲོང་འཇུག་བྱས་ལ་ཤ་བ་དགོན་པར་བསྐྱལ་ལོ་ཟེར། དེར་རྫི་བོ་དེ་གཉིས་ཀྱིས་
དེའི་ལུས་བསྲུངས་ཤིང་བླ་མས་གྲོང་འཇུག་བྱས་ཏེ་ཤ་བ་དགོན་པར་བསྐྱལ་ནས། རྩ་རླུང་སེམས་ལ་
རྩོལ་སྦྱོང་དུ་བཅུག་སྟེ། གྲོང་འཇུག་བསླབས་སོ། །ལོབས་པ་དང་སེམས་ཅན་མཐོང་ངོ་ཅོག་ཤི་བའི་ལུས་
ལ་ རིག་པ་འཇུག་ཅིང་རྩལ་སྦྱོང་ངོ༌
། །ཉིན་ཅིག་གི་ཚེ་བླ་མ་ན་རེ་འདི་ལྟར་ལུས་བསྲུངས་རེས་བྱ་ཞིང་
- 334 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
གྲོང་འཇུག་ལ་སྦྱོངས་ཤིག །ང་ནི་ཤར་ཕྱོགས་མངོན་པར་དགའ་བའི་ཞིང་དུ་འགྲོ་ཟེར་ནས་རྫི་བོ་གཉིས་
ལ་བྱིན་བརླབས་མཛད་དེ། ནམ་མཁའ་ལ་སོང་བས་མིང་ཡང་སློབ་དཔོན་རྡོ་རྗེ་རླུང་གི་གཤོག་པ་ཅན་
ཞེས་གྲགས་སོ། །རྫི་བོ་གཉིས་པོ་གོང་བཞིན་དུ་གྲོང་འཇུག་ལ་རྩལ་སྦྱོང་བའི་ཚེ། རྒྱལ་བུ་ལས་ནུས་
ཡབ་ཀྱི་སར་བོས་ནས། ཡབ་ན་རེ་ཁྱོད་ཀྱི་ཕུ་བོ་གཉིས་འདས་པས་བྲམ་ཟེ་དཔལ་མཆོག་གི་བུ་མོ་བྲམ་
ཟེ་མོ་འོད་བརྒྱན་དང་གཉིས་ལྷན་(༡༩༩ན)ཅིག་འདུས་ལ་རྒྱལ་སྲིད་ཟུངས་ཤིག་ཟེར་རོ། །བདག་རྒྱལ་
སྲིད་མི་འཛིན་ནོ་ཞེས་སྨྲས་པ་དང་། ཡབ་ཀྱིས་བྲམ་ཟེ་མོ་དང་རྐང་པ་ལྕགས་སྒྲོག་གིས་སྦྲེལ་ལོ། །ཉིན་
ཞག་མང་དུ་ལོན་པ་དང་། གྲོགས་པོ་བྲམ་ཟེ་ལས་ནུས་བྱུང་ནས་ཅི་ཉེས་ཟེར་རོ། །དོན་དེ་སྨྲས་ནས་ང་
རྒྱལ་སྲིད་མི་འཛིན་པར་སླར་འོང་བས་ཁྱོད་སོང་ཅིག་སྨྲས་པ་དང་བྲམ་ཟེ་ལས་ནུས་ན་རེ། དེ་ལྟར་ན་
མྱུར་དུ་ཤོག་ཅིག་ཟེར་ནས་རང་གི་གནས་སུ་སོང་ངོ༌། །དེ་སོང་བ་དང་ཁོ་མི་འོང་གལ་ཏེ་བྱུང་ན་ཁོའི་
ལུས་ཕྲོགས་ལ་ངས་བྲམ་ཟེ་མོ་དང་ལྷན་ཅིག་འགྲོགས་ཏེ་རྒྱལ་སྲིད་བཟུང་ངོ་སྙམ་མོ། །དེ་ནས་རིང་ཞིག་
ནས་རྒྱལ་བུ་ལས་ནུས་བྱུང་བ་དང་། དགོན་པ་ན་གླང་པོ་ཆེ་ཤི་བའི་རོ་ཅིག་འདུག་པ་ལ་བྲམ་ཟེ་ལས་
ནུས་ན་རེ། ངས་ཁྱོད་ཀྱི་ལུས་སྲུང་གིས་དེའི་བར་དུ་གླང་པོ་ཆེའི་རོ་འདི་ཕ་རོལ་ཏུ་སྐྱོལ་ཅིག་ཟེར་རོ། །
བདག་གིས་གླང་པོ་ཆེའི་རོ་ལ་རིག་པ་བཅུག་སྟེ་སྐྱེལ་དུ་ཕྱིན་པ་ན། བྲམ་ཟེ་རང་གི་ལུས་བྱ་དང་གཅན་
གཟན་ལ་བོར་ནས་རྒྱལ་བུའི་ལུས་ལ་ཞུགས་ནས། བྲམ་ཟེ་མོ་དང་ལྷན་ཅིག་འགྲོགས་ཏེ། རྒྱལ་སྲིད་
བསྐྱངས་ནས་ཡབ་དགའ་བར་གྱུར་ཏོ། །དེ་ནས་ངས་ལུས་ནི་མེད་རིག་པ་འཁྱམ་དུ་ཕྱིན་པ་དང་། བྱ་ཀ་
ལ་པིང་ཀ་ཅིག་ཤི་ནས་ཕྲུ་གུ་དྲུག་ཁ་དམར་དང་དང་འདུག་པ་མཐོང་ངོ༌། །དེ་ལ་སྙིང་རྗེ་ཚད་མེད་སྐྱེས་
ཏེ། ཀ་ལ་པིང་ཀའི་རོ་ལ་ཞུགས་ནས་ཕྲུ་གུ་དྲུག་པོ་གསོས་སོ། །ཕྲུ་གུ་ཚར་བ་དང་རིག་པ་ཐོན་ཏེ་ཕྱིན་
པས། གྲོག་ནང་ཅིག་ན་ཝ་མོ་ཅིག་ཤི་ནས་དེའི་ཕྲུག་གུ་ཡང་གཟན་བུ་སྐྱེལ་བ་མེད་པས་ཤི་ལ་ཁད་
འདུག་པར་ཤེས་ནས་སྙིང་རྗེ་ཚད་མེད་པ་སྐྱེས་ཏེ། མའི་ལུས་ལ་རིག་པ་བཅུག་སྟེ་ཕྲུ་གུ་དེ་དག་གསོས་
སོ། །ཕྲུ་གུ་ཚར་བ་དང་རིག་པ་ཐོན་ཏེ་ཕྱིན་པས། ནེ་ཙོ་ཞིག་ཤི་བའི་ལུས་ལ་ཞུགས་ཏེ་ཤིང་དྲུང་གི་ཀུན་
དགའ་ར་བར་འདུག་ནས་ཆོས་བཤད་དོ། །དེའི་ཚེ་བྲམ་ཟེ་ལས་ནུས་ཡབ་ཡུམ་གཉིས་ཀྱིས་སློབ་དཔོན་
-335 -



ནུས་གཉིས་
མ་ཎི་བཀའ་འབུམ།
ནེ་ཙོ་སྤྱན་དྲངས་ཏེ་ཆོས་བཙུགས་སོ། །ནམ་ཞིག་ན་བྲམ་ཟེ་མེད་པའི་ཤུལ་དུ། (༡༩༩བ)སློབ་དཔོན་ནེ་
ཙོ་དང་ བྲམ་ཟེ་མོ་གཉིས་ལྷན་ཅིག་འདུག་སྟེ་སྨྲས་པ། ནེ་ཙོ་ན་རེ་རྒྱལ་པོའི་དཀོར་མཛོད་གང་ཡིན་
དཀོར་ནོར་ཅི་ཡོད། བྲམ་ཟེ་མོ་ན་རེ་ཆ་མེད་ཟེར། ནེ་ཙོས་སྒོ་འདི་ཕྱེ་དང་སྨྲས་པས། བྲམ་ཟེ་མོ་ན་རེ་ལྡེ་
མིག་མེད་ཟེར། ལྡེ་མིག་མཎྜལ་གྱི་འོག་ན་ཡོད་སྨྲས་པ་དང༌། བྲམ་ཟེ་མོས་ལྡེ་མིག་བཏོན་ནས་སྒོ་ཕྱེ་བ་
དང༌། རིན་པོ་ཆེའི་བྱེ་བྲག་དུ་མ་འདུག་ནས་བྲམ་ཟེ་མོ་ན་རི་རྒྱལ་པོའི་དཀོར་མཛོད་སློབ་དཔོན་ལ་ཆ་
ཡོད་པ་ཅི་
པ་ཅི་ལགས་ཟེར་བས། སློབ་དཔོན་ནེ་ཙོ་ན་རེ་དང་པོར་བྲམ་ཟེ་མོ་དང་རྒྱལ་པོ་ལས་ནུས་
ལྕགས་སུ་སྦྲེལ་བའི་དུས་ཀྱི་རྒྱལ་བུ་དེ་ཁོ་བོ་ལགས་སོ། །བྲམ་ཟེ་མོ་ན་རེ། དེ་ཇི་ལྟར་ལགས་ཟེར་བ་
དང༌། སྔར་གྱི་ལོ་རྒྱུས་རྣམས་བཤད་པས། ད་ངེད་རང་གཉིས་འགྲོགས་པའི་ཐབས་ཡོད་དམ་ཟེར་ནས་
འདྲི་བ་ལ། སློབ་དཔོན་ནེ་ཙོས་ཐབས་ཡོད་ཀྱིས་སྨྲས་ནས་ནེ་ཙོའི་ལུས་ལ་རིག་པ་ཐོན་ཏེ་ཤི་བར་བྱས་
སོ། །བྲམ་ཟེ་མོས་སློབ་དཔོན་ནེ་ཙོ་འདས་སོ་ཞེས་མྱ་ངན་བྱས་པ་དང༌། བྲམ་ཟེ་ན་རེ་མྱ་ངན་མ་བྱེད་
ཅིག་ང་ལ་ཐབས་ཡོད་ཀྱིས་ཟེར་ནས་གྲོང་འཇུག་བྱས་ཏེ། ནེ་ཙོའི་ལུས་ལ་རིག་པ་འཕོས་ཏེ། ཤིང་དྲུང་
གི་ཀུན་དགའ་ར་བར་ཆོས་ཐུན་ཅིག་བཤད་ནས་ནེ་ཙོའི་ལུས་ལས་རིག་པ་ཐོན་ཏེ་འོངས་པའི་བར་ལ།
རང་གི་ལུས་ལ་ཞུགས་ནས་བྲམ་ཟེ་མོ་དང་ལྷན་ཅིག་རྒྱལ་སྲིད་བསྐྱངས་སོ། །དེ་ནས་བྲམ་
ཟེ་འགྱོད་དེ་ཚིགས་སུ་བཅད་པ། རྒྱུ་མེད་ལན་ཅིག་གང་ཡང་འབུང༌། །གཡོ་ཁྲམ་བྱས་པས་ལས་ཀྱི་
ཁྲེལ། །དམ་ཚིག་ཉམས་པས་དམྱལ་བར་འགྲོ །ལས་ངན་དྲི་མ་དེ་དག་བཤགས། །རྒྱལ་བུས་ཚིགས་སུ་
བཅད་ པ། གཡོ་ཁྲམ་ཁྲོལ་ཁྲོག་མི་རུང་སྟེ། །གྲོགས་ངན་དབང་གིས་དེ་ལྟར་ཐལ། །སངས་རྒྱས་བྱང་
ཆུབ་སེམས་དཔའ་ལ། །ཡང་དང་ཡང་དུ་མཐོལ་ལོ་བཤགས། །དེ་ནས་རྒྱལ་བུ་ལས་ནུས་དང་། བྲམ་ཟེ་
མོ་འོད་བརྒྱན་གཉིས་ཀྱི་དཀོར་མཛོད་ཁ་ཕྱེ་ནས། སངས་རྒྱས་རིན་ཆེན་དམ་པ་འཁོར་དང་བཅས་པ་ལ་
བསྙེན་ བཀུར་ བྱས་ (༢༠༠ན)ནས། སངས་རྒྱས་ཀྱི་སྐུ་ གཅིག་ གསེར་ ལས་ བཞེངས་སོ། །སངས་རྒྱས་
ཀྱིས་ལུང་བསྟན་པ། ཁྱོད་སྐྱེ་བ་འདིའི་འོག་རོལ་དུ་འཇིག་རྟེན་གྱི་ཁམས་ཀུན་ནས་འོད་ཅེས་བྱ་བར།
སངས་རྒྱས་འོད་སྟོང་འབར་བའི་དབང་པོ་ཞི་བར་གནས་ཀྱི་དྲུང་དུ་སྐྱེ་བར་འགྱུར་རོ་ཞེས་གསུངས་སོ། །
ར་
- 336 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རྒྱལ་བུ་ལས་ནུས་སུ་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་བྱམས་པ་སྟོབས་ལྡན་དུ་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་ཀུན་ནས་འོད་ཅེས་པ་ན། སངས་རྒྱས་འོད་སྟོང་འབར་བའི་དབང་པོ་
ཞི་བར་གནས་པ་དང་། བྱང་ཆུབ་སེམས་དཔའ་འོད་མཛད་ཅེས་བྱ་བ་ཡོད་དོ། །གྲོང་ཁྱེར་རྩེད་མོ་ཅན་ན་
རྒྱལ་པོ་བྱམས་པའི་བློ་གྲོས་དང་། བཙུན་མོ་བྲམ་ཟེ་མོ་པུན་ཀ་ར་ལ་སྲས་རྒྱལ་བུ་བྱམས་པའི་སྟོབས་
ལྡན་ཞེས་བྱ་བ་ཡོད་དོ། །འོད་མའི་ཚལ་གྱི་ཀུན་དགའ་ར་བ་ན། སངས་རྒྱས་འོད་སྟོང་འབར་བའི་དབང་
པོ་ཞི་བར་གནས་འཁོར་བྱང་ཆུབ་སེམས་དཔའ་རྣམས་ལ་ཆོས་སྟོན་པའི་སར་རྒྱལ་བུས་ཆོས་ཉན་པས།
བྱང་ཆུབ་སེམས་དཔའ་འོད་མཛད་ན་རེ་བསྟན་པའི་སྟོན་པ་ལགས། སྟོན་པའི་བསྟན་པ་འདི་ཇི་ཙམ་
ཞིག་གནས། མཐར་གང་གིས་འཇིག་པར་འགྱུར་ཞུས་པས། སངས་རྒྱས་ན་རེ་ངའི་བསྟན་པ་འདི་བསྐལ་
པ་འབུམ་ཕྲག་གསུམ་གནས། མཐར་བགེགས་ཀྱི་རྒྱལ་པོ་ཐར་པ་ནག་པོ་ཞེས་བྱ་བས་འཇིག་པར་འགྱུར་
གསུང་ངོ༌། །བྱང་ཆུབ་སེམས་དཔའ་འོད་མཛད་ཀྱིས་ཐབས་གང་གིས་འདུལ་ཞུས་པས། སངས་རྒྱས་ཀྱི་
ཞལ་ནས་སངས་རྒྱས་སྟོང་ལ་བསྙེན་བཀུར་བྱས། མཆོད་རྟེན་དམ་པ་སྟོང་བཞེངས། གསུང་རབ་མདོ་སྡེ་
སྟོང་བྲིས། ཆོས་ཀྱི་འཁོར་ལོ་སྟོང་བསྐོར། འགྲོ་བ་ཐམས་ཅད་ལ་ཕན་སེམས་བསྐྱེད། ཏིང་ངེ་འཛིན་
ཤུ་རྩ་ལྔ་ཐོབ། སྤྲུལ་པ་མང་པོ་འགྱེད་ནུས་པ་གཅིག་གིས་འདུལ་བར་ནུས་གསུང་ངོ༌། །རྒྱལ་བུ་བྱམས་
པ་སྟོབས་ལྡན་གྱིས་བདག་གིས་དཀའ་བ་དེ་རྣམས་སྤྱད་ནས་བགེགས་དེ་འདུལ་ལོ་ཞུས་པས། སངས་
རྒྱས་(༢༠༠བ)ཀྱིས་ལེགས་སོ་བྱིན་ནོ། །དེ་ནས་རྒྱལ་བུས་སངས་རྒྱས་ལ་གསེར་གྱི་པདྨ་ཕུལ་ནས་སངས་
རྒྱས་སྟོང་ལ་བསྙེན་བཀུར་བྱས། མཆོད་རྟེན་དམ་པ་སྟོང་བཞེངས། གསུང་རབ་མདོ་སྡེ་སྟོང་བྲིས། ཆོས་
ཀྱི་འཁོར་ལོ་སྟོང་བསྐོར། འགྲོ་བ་ཐམས་ཅད་ལ་ཕན་པའི་སེམས་བསྐྱེད། སངས་རྒྱས་ལ་ཆོས་མང་དུ་
ཞུས་ནས་སྒྲུབ་པ་ལོ་ཉི་ཤུ་རྩ་གཅིག་བྱས་པས་ཏིང་ངེ་འཛིན་ཉི་ཤུ་རྩ་ལྔ་ཐོབ་བོ། །དེ་ལ་དྲི་མ་མེད་པའི་
- 337 -



མ་ཎི་བཀའ་འབུམ།
ཏིང་ངེ་འཛིན་ཐོབ་པས་དམྱལ་བའི་སྲིད་པ་བཅོམ། ཕྱིར་མི་ལྡོག་པའི་ཏིང་ངེ་འཛིན་ཐོབ་པས་བྱོལ་སོང་
གི་ སྲིད་པ་བཅོམ། སེམས་བདེ་བའི་ཏིང་ངེ་འཛིན་ཐོབ་པས་ཡི་དགས་ ཀྱི་སྲིད་པ་བཅོམ། ཉི་མའི་འོད་
ཟེར་གྱི་ཏིང་ངེ་འཛིན་ཐོབ་པས་ཤར་ཕྱོགས་སུ་སྐྱེ་བའི་སྲིད་པ་བཅོམ། སྒྱུ་མ་ལྟ་བུའི་ཏིང་ངེ་འཛིན་ཐོབ་
པས་ལྷོ་ཕྱོགས་སུ་སྐྱེ་བའི་སྲིད་པ་བཅོམ། ཟླ་བའི་འོད་ཟེར་གྱི་ཏིང་ངེ་འཛིན་ཐོབ་པས་ནུབ་ཕྱོགས་སུ་སྐྱེ་
བའི་སྲིད་པ་བཅོམ། དཔལ་དུ་སྣང་བའི་ཏིང་ངེ་འཛིན་ཐོབ་པས་བྱང་ཕྱོགས་སུ་སྐྱེ་བའི་སྲིད་པ་བཅོམ།
རབ་ཏུ་དགའ་བའི་ཏིང་ངེ་འཛིན་ཐོབ་པས་ལྷ་མ་ཡིན་དུ་སྐྱེ་བའི་སྲིད་པ་བཅོམ། ཆོས་ཐམས་ཅད་མི་གཡོ་
བའི་ཏིང་ངེ་འཛིན་ཐོབ་པས་རྒྱལ་ཆེན་རིགས་བཞིར་སྐྱེ་བའི་སྲིད་པ་བཅོམ། ཤིན་ཏུ་གདུལ་དཀའ་བའི་
ཏིང་ངེ་འཛིན་ཐོབ་པས་སུམ་ཅུ་རྩ་གསུམ་དུ་སྐྱེ་བའི་སྲིད་པ་བཅོམ། ཡིད་དུ་འོང་བའི་ཏིང་ངེ་འཛིན་ཐོབ་
པས་མཚེ་མར་སྐྱེ་བའི་སྲིད་པ་བཅོམ། མངོན་པར་སྤོང་བའི་ཏིང་ངེ་འཛིན་ཐོབ་པས་དགའ་ལྡན་དུ་སྐྱེ་
བའི་སྲིད་པ་བཅོམ། སེར་པོའི་ཏིང་ངེ་འཛིན་ཐོབ་པས་འཕྲུལ་དགར་སྐྱེ་བའི་སྲིད་པ་བཅོམ། དམར་པོའི་
ཏིང་ངེ་འཛིན་ཐོབ་པས་གཞན་འཕྲུལ་དབང་བྱེད་དུ་སྐྱེ་བའི་སྲིད་པ་བཅོམ། རྣམ་པ་སྣ་ཚོགས་ཀྱི་ཏིང་ངེ་
འཛིན་ཐོབ་པས་ཚངས་ཆེན་དུ་སྐྱེ་བའི་སྲིད་པ་བཅོམ། དཀར་པོའི་ཏིང་ངེ་འཛིན་ཐོབ་པས་བསམ་གཏན་
དང་པོར་སྐྱེ་བའི་སྲིད་པ་བཅོམ། ཟུང་དུ་འབྲེལ་བའི་ཏིང་ངེ་འཛིན་ཐོབ་པས་བསམ་གཏན་གཉིས་པར་
སྐྱེ་བའི་སྲིད་པ་བཅོམ། འབྲུག་སྒྲའི་ཏིང་ངེ་འཛིན་ཐོབ་པས་བསམ་གཏན་གསུམ་པར་སྐྱེ་བའི་སྲིད་པ་
བཅོམ། ཆར་འབབ་པའི་(༢༠༡ན)ཏིང་ངེ་འཛིན་ཐོབ་པས་བསམ་གཏན་བཞི་པར་སྐྱེ་བའི་སྲིད་པ་བཅོམ།
ཆགས་པ་མེད་པའི་ཏིང་ངེ་འཛིན་ཐོབ་པས་ནམ་མཁའ་མཐའ་ཡས་སྐྱེ་མཆེད་དུ་སྐྱེ་བའི་སྲིད་པ་བཅོམ།
མེ་ལོང་ལྟ་བུའི་ཏིང་ངེ་འཛིན་ཐོབ་པས་རྣམ་ཤེས་མཐའ་ཡས་སྐྱེ་མཆེད་དུ་སྐྱེ་བའི་སྲིད་པ་བཅོམ། དགའ་
བའི་ཏིང་ངེ་འཛིན་ཐོབ་པས་ཅུང་ཟད་མེད་པར་སྐྱེ་བའི་སྲིད་པ་བཅོམ། བདག་མེད་ཀྱི་ཏིང་ངེ་འཛིན་ཐོབ་
པས་ཡོད་མིན་མེད་མིན་དུ་སྐྱེ་བའི་སྲིད་པ་བཅོམ། ནམ་མཁའ་ལྟ་བུའི་ཏིང་ངེ་འཛིན་ཐོབ་པས་མཐོ་རིས་
དང་ངན་སོང་དུ་སྐྱེ་བའི་སྲིད་པ་བཅོམ། དེ་ལྟར་ཏིང་ངེ་འཛིན་ཉི་ཤུ་རྩ་ལྔ་ཐོབ་པ་དང་། གྲོང་ཁྱེར་དེའི་
ནུབ་ཕྱོགས་ཀྱི་ཤན་པའི་གྲོང་ཁྱེར་ཅིག་ན། ཐར་པ་ནག་པོ་ཞེས་བྱ་བ་སེམས་ཅན་མཐོང་ངོ་ཅོག་ཟ་བ་
- 338 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཅིག་འདུག་ཟེར་ནས་དེ་འདུལ་དུ་ཕྱིན་ནོ། །ཕྱིན་པ་དང་ཁོ་ན་རེ་ཁྱོད་འདིར་ཅི་ལ་འོངས་ཟེར་རོ། ཁྱོད་
འདུལ་དུ་འོངས་སོ་ཞེས་སྨྲས་པ་དང་། ཁོས་ལག་ཏུ་བླངས་ཏེ་ཁྱུར་མིད་བྱས་ནས་དོ་ཐུལ་ཅིག་ཟེར་རོ། །
དེར་ངས་ཁོང་པའི་ནང་ནས་རྟ་སྐད་གསུམ་བཏོན་པས། སངས་རྒྱས་དང་བྱང་ཆུབ་སེམས་དཔའ་རྣམས་
ཀྱིས་སྐྱབས་འགྲོ་གསུམ་དང་། ཐར་པ་ནག་པོས་ཨི་ཧ་ཧ་ཞེས་པ་གསུམ་དུ་གོ །ཐར་པ་ནག་པོ་ན་རེ།
ཁྱོད་རྟ་ཆུང་སྔོན་པོ་ཅིག་འདུག་པའི་རིའི་རྩྭ་ཐོ། ཀླུངས་ཀྱི་ཆུ་འཐུངས་ལ་ང་ལ་གནོད་པ་མ་བྱེད་ཅིག །
ཁོང་པ་ནས་མ་ཐོན་ན་ང་འཆི་བར་འདུག་པས་ཡར་ཐོན་ཅིག་ཟེར། དེ་ལ་མ་ཉན་པར་བསྡད་པ་དང་།
ཐར་པ་ནག་པོ་ན་རེ། སེམས་ཅན་ཀུན་ལ་གནོད་བྱེད་ཀྱང་། །སྐྱེས་བུ་ཁྱོད་ལ་གནོད་མི་བྱེད། །ཅི་ཡི་ལན་
ཆགས་ཅིས་འཇལ་ཡང་། །སྲོག་གི་ལན་ཆགས་སྲོག་གིས་འཇལ། ། ང་ལ་གནོད་པ་མ་བྱེད་དང༌། ཁྱོད་
ཀྱིས་ཅི་བསྒོ་ཉན་གྱིས་ཟེར། །འོ་ན་སེམས་ཅན་ལ་གནོད་པ་མི་བྱེད་དམ་སྨྲས་པས་མི་བྱེད་ཟེར། འགྲོ་
བ་བུ་བཞིན་སྐྱོང་ངམ་སྨྲས་པས་སྐྱོངས་ཟེར། དེ་ནས་ཡར་ཐོན་པ་དང་། ཁོས་མིའི་སྙིང་མང་པོ་ཕུལ་ནས་
བཤགས་པ་བྱས་སོ། །རྒྱལ་པོ་བྱམས་པ་སྟོབས་ལྡན་གྱིས། །ཐར་པ་ནག་པོ་ཆོས་ལ་བཙུད། །སེམས་ཅན་
ཐམས་ཅད་བདེ་ལ་བཀོད། །སངས་རྒྱས་བསྟན་པ་དར་ཞིང་རྒྱས། ། དེའི་ཚེ་སངས་རྒྱས་འོད་སྟོང་འབར་
བའི་དབང་པོ་ཞི་བར་གནས་ཀྱིས་ལུང་བསྟན་པ། ཁྱོད་སྐྱེ་བ་འདིའི་(༢༠༡བ)འོག་རོལ་དུ་འཇིག་རྟེན་
གྱི་ཁམས་བེ་ཌཱུརྱ་སྣང་བ་ཞེས་བྱ་བར། སངས་རྒྱས་སྨན་གྱི་བླ་མཆེད་བདུན་གྱི་ཞབས་དྲུང་དུ་སྐྱེ་བར་
འགྱུར་རོ་ཞེས་གསུངས་སོ། །རྒྱལ་བུ་བྱམས་པ་སྟོབས་ལྡན་དུ་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་རིན་ཆེན་དུ་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་བེ་ཌཱུརྱ་སྣང་བ་ཞེས་བྱ་བ་ན། བཻ་ཌཱུརྱའི་རི་དཔག་ཚད་དུ་མ་ཡོད་པ་
ཅིག་ལ་རིན་པོ་ཆེ་སྣ་ལྔའི་རིས་ཁོར་ཡུག་ཏུ་བསྐོར་བ། བར་བར་ན་བདུད་རྩིའི་ཆུ་ཡོད་པ། བཻ་ཌཱུརྱའི་གླིང་
བཅུ་གཉིས་ཀྱི་ནུབ་ཕྱོགས་འཚོ་བྱེད་སྨན་གྱི་གླིང་གི་གྲོང་ཁྱེར་འཕགས་རྒྱལ་ན། རྒྱལ་པོ་ཆོས་ཀྱི་བློ་གྲོས་
- 339 -



མ་ཎི་བཀའ་འབུམ།
ལ་བཙུན་མོ་མེ་ཏོག་ཅེས་བྱ་བ་ལ་སྲས་གསུམ་ཡོད་པའི་ཐ་ཆུང་རྒྱལ་བུ་རིན་ཆེན་ཞེས་བྱ་བར་འཁྲུངས་
སོ། །ལོ་བརྒྱད་ལོན་པ་དང་། ཡབ་ལ་བདག་ནི་རྒྱལ་སྲིད་མ་ཐོབ་པས་ཆོས་བྱའམ་སྨན་བསླབ་ཅེས་སྨྲས་
པ་དང་། ཡབ་ན་རེ་བློན་པོ་ཆོས་ཀྱི་རྗེ་དང༌། ཆོས་ཀྱི་བླ་མ་གཉིས་ལ་དྲིའོ་ཟེར་ནས་དྲིས་པས། བློན་པོ་
གཉིས་ན་རེ་ཆོས་ལྷག་ཀྱང་སེམས་ཅན་ལ་ཕན་པས་སྨན་སློབས་ཤིག་ཟེར། དེ་ནས་དཔག་ཚད་སུམ་
བརྒྱ་ཕྱིན་པ་ན་སྨན་པ་ནད་འདུ་བ་རྣམ་བཞི་ལ་མཁས་པ་བྲམ་ཟེ་ཤེས་རབ་བྱ་བ་ཅིག་ཡོད་པའི་དྲུང་དུ་
ཡབ་སྲས་གཉིས་བློན་པོ་བརྒྱད་དང་བཅས་པ་རྟ་ལ་ཆིབས། གླང་པོ་ཆེ་ལ་རིན་པོ་ཆེ་མང་དུ་བཀལ་ཏེ་
ཕྱིན་ནོ། །ཕྱིན་པ་དང་སྨན་པའི་རྒྱལ་པོ་བྲམ་ཟེ་ཤེས་རབ་ལ། རྒྱལ་བློན་བཅུ་པོས་གསེར་གྱི་དོང་རྩེ་རི་
རབ་ཕུལ་ནས་ཕྱག་བྱས་སོ། །རྒྱལ་པོས་ངའི་བུ་འདི་སྲས་གསུམ་གྱི་ཐ་ཆུང་ཡིན་པས་རྒྱལ་སྲིད་ནི་མ་
ཐོབ། ངན་ལས་ནི་མ་ནུས་ཆོས་དང་སྨན་སློབ་པས། མཁས་པ་ཁྱོད་ཀྱིས་གསོ་བ་རིག་པའི་གནས་ལ་
མཁས་པའི་མཆོག་ཏུ་གྱུར་པ་ཁྱེད་རང་ལྟ་བུ་ཅིག་སློབས་ཤིག་ཅེས་སྨྲས་པ་དང་། བྲམ་ཟེ་སྨན་པ་ན་རེ་
རྒྱལ་པོ་ཆེན་པོ་ལེགས་སོ་དེ་བཞིན་དུ་བགྱིའོ་ཟེར། དེ་ནས་དར་ཆེན་གྱི་གདན་ལ་སྨན་པ་བཞུགས་ སུ་
གསོལ། གསེར་དངུལ་གྱི་སྐྱོགས་སུ་ཆང་དྲངས། བཟའ་བ་དང་བཅའ་བ་རོ་མཆོག་བརྒྱ་དང་ལྡན་པས་
ཚིམ་པར་བྱས། རིན་ཐང་མེད་པའི་གོས་དང་། རིན་པོ་ཆེ་མང་པོ་ཕུལ་(༢༠༢ན)ལོ། །བྲམ་ཟེས་ཀྱང་རྒྱལ་
བློན་བཅུ་པོ་ལ་བསྙེན་བཀུར་བྱས་ནས། དེ་དག་རང་རང་གི་གནས་སུ་དོང་ངོ་། །དེ་ནས་རྒྱལ་བུ་རིན་
ཆེན་གྱིས་བྲམ་ཟེ་ཤེས་རབ་ལ་ལོ་བཅུ་གཉིས་སུ་སྨན་བསླབས། རིགས་ཀྱི་སྨན་པ་ཆེན་པོ་དྷརྨ་བཛྲ་ལ་
ལོ་གཅིག་དང་ཐོད་ལོ་སྐོར་གྱི་སྨན་མོ་ལ་ལོ་གསུམ་བསླབས། གཞན་ཡང་མཁས་པ་བརྒྱའི་ཞལ་ངོ་
འགྲམས་ཏེ། ལོ་ཉི་ཤུ་རྩ་གཅིག་གི་བར་དུ་སྨན་ལ་ནན་ཏན་བྱས་ནས་འགྲོ་བར་ཞུས་པ་དང༌། བྲམ་ཟེ་ན་
རེ་སངས་རྒྱས་ཀྱི་སྤྱན་སྔར་སྨན་གྱི་དབང་ཞུས་ལ་སོང་ཤིག་གསུང་ངོ༌། །དེ་ནས་རྒྱལ་བུས་ཙནྡན་སྦྲུལ་
གྱི་སྙིང་པོའི་ཚལ་དུ་ཕྱིན་ཏེ་སངས་རྒྱས་སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོ་ལ་ཕྱག་བྱས་ནས། རིན་པོ་ཆེ་
སྣ་ལྔ་ཕུལ་བ་དང་། སངས་རྒྱས་ཀྱིས་ཕྱག་གཡས་སུ་ཨ་རུ་ར་རྣམ་པར་རྒྱལ་བ་ཅིག་བསྣམས་ཏེ། སྤྱི་
བོར་བཞག་ནས་དབང་བསྐུར་རོ། །སངས་རྒྱས་སྐུ་ཡི་འདུལ་བའི་ཞིང་ཁམས་སུ། །འབྱུང་བཞི་ནད་ཀྱིས་
- 340.



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
གདུངས་པའི་སེམས་ཅན་རྣམས། །ཐུགས་རྗེས་བྱང་ཆུབ་མཆོག་ཏུ་ཐུགས་བསྐྱེད་ལ། །ཚད་མེད་བཞི་
ཡིས་འགྲོ་བའི་དོན་ལ་དགོངས། །ཕྱོགས་རིས་མེད་པར་ཐམས་ཅད་བུ་བཞིན་སྐྱོངས། །སྨན་གྱི་ཆར་
ཕོབ་ཆོས་ཀྱི་འབྲུག་སྒྲ་སྒྲོགས། །བསོད་ནམས་དཔག་བསམ་ཤིང་འདབ་ཕྱོགས་བཅུར་རྒྱས། །བྱང་ཆུབ་
སེམས་ཀྱི་མེ་ཏོག་འོད་རབ་གསལ། །རྫོགས་པའི་སངས་རྒྱས་འབྲས་བུ་དུས་འདིར་སྨིན། །སྨན་པའི་
རྒྱལ་པོ་ཁྱོད་ལ་ཕྱག་འཚལ་ལོ། །སེམས་ཅན་འགྲོ་དོན་བྱས་པས་ཐམས་ཅད་གཉེན་དུ་གྱུར། །སྨན་གྱི་
ཆར་པ་ཕབ་པས་ནད་ཀྱི་བསྐལ་པ་ཞི། །ལོངས་སྤྱོད་སྦྱིན་པར་བཏང་བས་ཚོགས་གཉིས་ཡོངས་སུ་
རྫོགས། །ནད་མེད་དུག་ལྔ་བྲལ་བའི་ས་ཕྱོགས་སུ། །བདེ་ཆེན་མཉམ་པ་ཉིད་ཀྱི་ཞིང་ཁམས་སུ། །ཆོས་
ཀྱི་བླ་མ་ཞེས་བྱར་འགྲོ་དོན་མཛད། །ཅེས་ལུང་བསྟན་ནོ། །དེ་ནས་བྲམ་ཟེ་སྨན་པའི་དྲུང་དུ་འདས་ཏེ།
བདག་ཡུལ་དུ་འགྲོ་བས་སླར་ཡང་ཇི་ལྟར་བགྱི་བཀའ་སྩལ་དུ་གསོལ་ཞེས་སྨྲས་པས། བྲམ་ཟེ་སྨན་པ་ན་
རེ། ས་སྟེང་སྨན་དུ་མ་གྱུར་གང་ཡང་མེད། །རྒྱལ་པོ་གཙོ་ (༢༠༢བ)བོ་བརྒྱད་ཀྱིས་བརྒྱན་པ་འདྲ། །ས་
སྟེང་དུག་ཏུ་མ་གྱུར་གང་ཡང་མེད། །དུག་སྦྲུལ་ཚེར་མའི་འོབས་སུ་ཚུད་པ་འདྲ། །སྨན་ཡང་དུག་ལ་དུག་
ཀྱང་སྨན། །གཏོང་ཤེས་སྨན་གྱི་མཆོག་ཡིན་ཏེ། །མ་ཤེས་སྲོག་གི་དུག་ཏུ་འགྱུར། །གང་ལའང་མ་རྨོངས་
མཁས་པར་བློ་སྦྱོངས་ལ། །གང་ལ་གང་ཕན་ཅི་ལ་ཅི་དགོས་བསྟེན། །རྒྱལ་པོའི་ཕོ་བྲང་ནང་གི་དཀོར་
མཛོད་འདྲ། །ཚ་བ་དྲོད་ཀྱིས་བཅོས་པ་ན། །དེ་ནི་སྲོག་གི་དུག་ཏུ་འགྱུར། །གྲང་བ་བསིལ་གྱིས་བཅོས་
པ་ན། །དེ་ནི་སྲོག་གི་དུག་ཏུ་འགྱུར། །ཚ་བ་བསིལ་གྱིས་བཅོས་པ་ལ། །ཚད་གཞུག་དྲོད་ཀྱིས་མ་བཅོས་
ན། །རྒྱ་མཚོའི་ནང་དུ་ཆུ་འབབ་འདྲ། །དེ་ནི་སྲོག་གི་དུག་ཏུ་འགྱུར། །གྲང་བ་དྲོད་ཀྱིས་བཅོས་པ་ལ། །
གྲང་མཇུག་བསིལ་གྱིས་མ་བཅོས་ན། །རི་རབ་རྩེ་ལ་མེ་ཤོར་འདྲ། །དེ་ནི་སྲོག་གི་དུག་ཏུ་འགྱུར། །
ལེགས་པར་སློབས་ལ་མཁས་པར་འཆོས། །གཡོ་སྒྱུ་ཟོལ་ཟོག་མ་བྱེད་ཅིག །ནད་པ་གཅིག་ལས་མི་གསོ་
ཡང་། ཁམས་གསུམ་སེམས་ཅན་ཐམས་ཅད་ཀྱི། །ནད་རྣམས་ གསོ་བར་སེམས་བསྐྱེད་ཅིག །སྨན་དང་
ཟས་དང་སྐོམ་དང་གོས། །གནས་ཁོང་སྐྱེལ་མ་ཁུར་པོ་ཡང་། །སེམས་ཅན་རྣམས་ཀྱི་དོན་དུ་བསྔོས། །
སྦྱིན་པ་སྔར་བཏང་སྔོན་དུ་འོང་། །ས་བོན་དཔྱིད་བཏབ་སྟོན་དུ་བརྔ། །སེམས་བསྐྱེད་གཅིག་ལ་ཐམས་
- 34t -



མ་ཎི་བཀའ་འབུམ།
ཅད་འོང་། །དེ་ནས་བྲམ་ཟེས་རྒྱལ་བུ་ལ་སྨན་གྱི་ལག་ཆ་མང་པོ་དང་། ཟས་གོས་རྣམས་གླང་པོ་ཆེ་ལ་
བཀལ་ཏེ་སྐྱེལ་མི་མང་པོ་དང་བཅས་ཏེ་བཏང་ངོ༌། །ཡབ་རྒྱལ་པོས་བསུ་བ་བྱས། །གྲོང་ཁྱེར་པ་རྣམས་
ཀྱིས་རིན་པོ་ཆེ་མང་པོ་ཕུལ་ལོ། །རྟ་དང་གླང་པོ་ཆེ་དང་རིན་པོ་ཆེ་མང་པོ་བྲམ་ཟེ་ལ་ཕུལ། སྐྱེལ་མི་རྣམས་
ལ་བསྙེན་བཀུར་ལེགས་པར་བྱས་ཏེ། རྒྱལ་བུ་ཆེ་ སར་བཏོན་པས་རྒྱལ་བུ་ན་རེ། ཕོ་བྲང་རྒྱལ་སྲིད་མ་
ཐོབ་ཀྱང་། །ས་འཛིན་རྒྱལ་པོས་གོང་དུ་བཞག །ཕྱི་ནང་འབངས་སྡེ་མི་སྐྱོང་ཡང་། །འཇིག་རྟེན་ཁམས་
ཀྱི་མི་ཡིས་བཀུར། །ཞེ་སྡང་རྒྱལ་སྲིད་མི་སྐྱོང་ཡང་། །རྒྱལ་སྲིད་གཉིས་ཀ་བཀའ་ལ་ཉན། །ཤེས་རབ་
བཙུན་མོ་མི་མངའ་ཡང་
། །རིགས་བཟང་བུ་མོ་ཐམས་ཅད་འདུ། །(༢༠༣ན)སྲས་ཀྱི་རྒྱལ་བུ་མ་མཆིས་
ཀྱང་། །སློབ་མ་སྨན་པ་ལྔ་བརྒྱ་ཡོད། །དེ་ནས་རྒྱལ་བུས་ཡུལ་པདྨོ་འཚོ་བྱེད་དུ་སྨན་གྱི་གཙུག་ལག་ཁང་
ཅིག་བཞེངས། །སྨན་གྱི་ལྷ་མཆེད་བདུན་གྱི་སྐུ་དང་། །སངས་རྒྱས་ཀྱི་སྐུ་གཟུགས་མང་དུ་བཞེངས། །སྨན་
གྱི་དྲང་སྲོང་ལྔ་བརྒྱ། ལ་ལ་ནི་ཡི་གེ་འབྲི། ལ་ལ་ནི་སློབ། ལ་ལ་ནི་འཆད། ལ་ལ་ནི་སྒོམ། ལ་ལ་ནི་སྨན་གྱི་
ལས་ལ་བརྩོན་པར་བྱེད། ཡུལ་ཁམས་ཀྱང་བཀྲ་ཤིས་པར་གྱུར་ཏོ། །རྒྱལ་བུ་རིན་ཆེན་དུ་སྐྱེས་པའི་སྐབས་
ཀྱི་མཛད་པའོ།། །།
རྒྱལ་བུ་ཆོས་ཀྱི་བླ་མར་སྐྱེས་པའི་སྐབས་ཀྱི་མཛད་པ།
དེ་ནས་བྱང་ཕྱོགས་མཉམ་པ་ཉིད་ཀྱི་ཞིང་ཁམས་སུ། གྲོང་ཁྱེར་ཆེན་པོ་དགའ་བས་བརྒྱན་པ་
ཞེས་བྱ་བ་ན། འཁོར་ལོས་སྒྱུར་བའི་རྒྱལ་པོ་བདེ་ཆེན་ལ། བཙུན་མོ་ལྔ་བརྒྱ་དང་སྲས་སྟོང་ཡོད། སྲས་
ཆེ་བ་ཆོས་ཀྱི་བླ་མས་ཡབ་ལ་བདག་སངས་རྒྱས་ཀྱི་དྲུང་དུ་ཆོས་ལ་འགྲོ་བས་གནང་བར་མཛད་དུ་
གསོལ་ཞེས་སྨྲས་པ་དང་། ཡབ་ན་རེ་དེ་ལྟར་མཛོད་ཅིག་ལེགས་སོ་ཟེར་རོ། །རྒྱལ་བུ་ཆོས་ཀྱི་བླ་མས་
པུཎྜ་རཱི་ཀའི་ཚལ་དུ་སངས་རྒྱས་ཐམས་ཅད་སྐྱོབ་ཀྱི་སྤྱན་སྔར་ཕྱིན་ཏེ་ཞབས་ལ་ཕྱག་བྱས་ནས། བསྟན་
པའི་གཙོ་བོ་ཐམས་ཅད་སྐྱོབ། །བདག་ནི་གུས་པས་སྐྱབས་སུ་མཆི། །འདོད་ཡོན་རྣམ་ལྔ་ལུས་ལོངས་
- 342 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
སྤྱོད། །གུས་པས་འབུལ་གྱིས་བཞེས་སུ་གསོལ། །མྱུར་དུ་མངོན་པར་སངས་རྒྱ་བའི། །ཆོས་ཤིག་བདག
པ་བསྟན་དུ་གསོལ། །ཞེས་ཞུས་སོ། །སངས་རྒྱས་ཀྱི་ཞལ་ནས། །ལེགས་སོ་ལེགས་སོ་རྒྱལ་བུ་ལེགས། །
ཞེ་སྡང་རྒྱལ་སྲིད་སྤངས་པ་ལེགས། །འཇིག་རྟེན་མགོན་པོའི་ཞབས་དྲུང་དུ། །ཆོས་ཉན་པ་ཡང་ཤིན་ཏུ་
ལེགས། །བྱང་ཆུབ་མཆོག་ཏུ་སེམས་བསྐྱེད་དེ། །ནམ་མཁས་ཁྱབ་པའི་སེམས་ཅན་ལ། །ཕྱོགས་བཅུར་
ཆོས་ ཀྱི་སྒྲོན་མེ་སྤོར། །ཆོས་ ཀྱི་རྔ་ཆེན་ དག་ཀྱང་བརྡུངས། །བྱམས་ པའི་ སྤྲིན་དང་སྙིང་རྗེའི་ཆར། །
དགའ་བའི་ལོ་ཐོག་སྨིན་བྱས་ནས། །བཏང་སྙོམས་ཆེན་པོའི་སྦྱིན་པ་བཏང་། །དེ་བཞིན་གཤེགས་པས་
འདུལ་བ་ལ། །དེ་བཞིན་གཤེགས་པས་ཆོས་ཀྱང་སྟོན། །ལྷ་དང་ལྷ་མིན་རྒྱལ་པོ་དང་། །དྲི་ཟ་གྲུལ་
(༢༠༣བ)བུམ་ཀླུ་ལ་སོགས། །རང་ རང་ གཟུགས་སུ་ ཆོས་ ཀྱང་ བཤད། །ཅེས་ གསུངས་སོ། །དེ་ནས་
སངས་རྒྱས་ཀྱི་བཀའ་བཞིན་དུ་གྲོང་ཁྱེར་གསེར་ལྡན་དུ་ཕྱིན་ནས། རྒྱལ་པོ་གསེར་གྱི་དབང་ཕྱུག་ལ་
སོགས་པའི་མི་རྣམས་ལ་ཆོས་བསྟན་པས། ལ་ལས་ཆོས་ཀྱི་མིག་རྣམ་པར་དག་པ་ཐོབ། ལ་ལས་ཉན་
ཐོས་དང༌། ལ་ལས་རང་སངས་རྒྱས་དང༌། ལ་ལས་བླ་ན་མེད་པའི་བྱང་ཆུབ་ཐོབ་བོ། །མཐའ་ཡས་པའི་
ཞིང་ཚེར་མ་ཅན་ཞེས་བྱ་བ་དགེ་སྡིག་གི་སྒྲ་མི་གྲག་པ་ཞིག་ཏུ་ཕྱིན་པ་དང༌། ཀླ་ཀློའི་མི་དེ་དག་གི་ཡིད་
ལ་ཅི་དྲན་པ་བཤད་ཅིང་ལྷན་ཅིག་འགྲོགས་པས། ཁོང་ན་རེ་ངེད་ཀྱི་ཅི་དྲན་པ་ཁྱེད་ཀྱིས་དྲན་པར་འདུག་
པས་ན། གང་དག་ཅིག་ན་སངས་རྒྱས་སམ་ཅིག་ཡོང་ཟེར་བ་དེ་ཁྱོད་ཡིན་ནམ་ཟེར་བ་ལ་ཡིན་སྨྲས་སོ། །
ཁོང་ན་རེ་ཁྱོད་ཅི་ལ་འོངས་ཟེར་བ་དང་། ཁྱེད་ཅག་ལ་ཆོས་འཆད་དུ་འོངས་སོ། །ཆོས་ཀྱིས་ཅི་བྱེད་ཟེར།
ཆོས་མེད་ན་ངན་སོང་དུ་སྐྱེའོ་སྨྲས་པ་དང་། ཁོང་ཅག་ན་རེ་ཆོས་དང་ངན་སོང་སྟོན་དང་ཟེར། དེར་སྤྲུལ་
པའི་འགྲོ་བ་རིགས་དྲུག་གི་དམྱལ་བ་བསྟན་པས་འདི་རེ་སྡུག་ཟེར། ཁྱེད་རང་ཡང་འདི་འདྲར་སྐྱེ་སྨྲས་
པས། ཅིའི་ཕྱིར་སྐྱེ་ཟེར། སྲོག་བཅད་པ་ལས་སྐྱེ་སྨྲས་པས། འོ་ན་སྲོག་མི་གཅོད་ཟེར་རོ། །ཡི་དགས་
བསྟན་པས་འདི་ཅི་ལས་བྱུང་ཟེར། སེར་སྣ་བྱས་པ་ལས་བྱུང་སྨྲས་པས། སེར་སྣ་མི་བྱེད་ཟེར། བྱོལ་སོང་
བསྟན་པས་འདི་ཅི་ལས་བྱུང་ཟེར། འདི་ལོག་ལྟ་ལས་བྱུང་ངོ་སྨྲས་པས་ལོག་ལྟ་མི་བྱེད་ཟེར། ལྷ་མ་ཡིན་
འཐབ་རྩོད་བསྟན་པས་འདི་ཅི་ལས་བྱུང་ཟེར། འདི་ཕྲག་དོག་བྱས་པ་ལས་བྱུང་བ་ཡིན་སྨྲས་པས་ཕྱག་
- 343 -



མ་ཎི་བཀའ་འབུམ།
དོག་མི་བྱེད་ཟེར། ལྷའི་གཟུགས་དང་ལོངས་སྤྱོད་བསྟན་པས་འདི་རེ་དགའ་ན་ཟེར། འདི་དགེ་བ་སྤྱོད་
པ་ལས་བྱུང་ངོ་སྨྲས་པ་དང༌། ངེད་ཅག་ཀྱང་དགེ་བ་སྤྱོད་དོ་ཟེར་ནས་ཆོས་ལ་ཚུད་དོ། །གཞན་ཡང་ཡུལ་
ཁམས་མང་པོར་ཕྱིན་ནས། དད་པ་ཅན་ལ་ཆོས་བཤད། ནད་པ་ལ་སྨན་གྱིས་བཅོས། ལོང་བ་ལ་
ལ་མིག་
བྱིན། (༢༠༤ན)ལྟོགས་པ་ལ་ཟས་བྱིན། སྐོམ་པ་ལ་ཆུ་བྱིན། དབུལ་པོ་ལ་ནོར་བྱིན། གནས་མེད་པ་ལ་
གནས་བྱིན། མགོན་མེད་ལ་མགོན་དང་སྐྱབས་མེད་ཀྱི་སྐྱབས་བྱས་སོ། །དེ་ནས་སངས་རྒྱས་ཐམས་ཅད་
སྐྱོབ་ཀྱིས་ལུང་བསྟན་པ། ཁྱོད་སྐྱེ་བ་འདིའི་འོག་རོལ་དུ། སངས་རྒྱས་རྣམ་པར་གཟིགས་ཀྱི་བསྟན་པ་ལ་
རྒྱལ་བུ་རྩེད་འཇོ་ཅན་ཞེས་བྱ་བར་སྐྱེ་བར་འགྱུར་རོ་ཞེས་གསུངས་སོ། །རྒྱལ་བུ་ཆོས་ཀྱི་བླ་མར་སྐྱེས་
པའི་སྐབས་ཀྱི་མཛད་པའོ།། །།
རྒྱལ་བུ་རྩེད་འཇོ་ཅན་དུ་སྐྱེས་པའི་སྐབས་ཀྱི་མཛད་པ།
དེ་ནས་རྒྱལ་བུ་དེ་སངས་རྒྱས་རྣམ་པར་གཟིགས་ཀྱི་བསྟན་པ་ལ་གྲོང་ཁྱེར་འཕགས་རྒྱལ་ཞེས་བྱ་
བ་ན། རྒྱལ་པོ་འཕགས་པའི་བློ་གྲོས་ཀྱི་སྲས་རྒྱལ་བུ་རྩེད་འཇོ་ཅན་དུ་སྐྱེས་སོ། །ཡུམ་བྲམ་ཟེའི་བུ་མོ་
གང་མོ་བྱ་བ་ཡིན། ཡུལ་འོད་མ་ཅན་ན་བྲམ་ཟེའི་བུ་མོ་རྒྱན་རབ་བརྒྱན་པ་ཞེས་བྱ་བ་མཚར་བ་ལྟ་ན་སྡུག་
པ་ཅིག་ཡོད་ལ། སྐྱེས་པ་རྣམས་ལྟ་སྟེ་དགའ་ཞིང་སྤྲོའོ། །དེ་ལ་རྒྱལ་བུ་ཡང་ཆགས་པས་ཡབ་ན་རེ་ཁབ་
ཏུ་བླང་ཟེར། ཡུམ་ན་རེ་མི་ལེན་ཟེར། ཡབ་ན་རེ་རྒྱལ་སར་འདོན་ཟེར། ཡུམ་ན་རེ་སྐྱེ་ཤི་རྩད་ནས་ཆད་
ནས་དགའི་འཁོར་བ་སྟོངས་ཀྱིས་དོགས་པ་མེད། ངའི་བུ་ཆོས་བྱེད་དུ་འཇུག་ཟེར། ཡབ་ན་རེ་ངའི་རྒྱལ་
སྲིད་སྟོངས་ན་དགའམ་
འམ་ཟེར་བ་ལ་དགའ་ཟེར་ཏེ། ཡབ་ཡུམ་གཉིས་མ་
མ་འཆམས་པས། ཡུམ་གྱིས་སྒྱུ་མ་
མཁན་ཅིག་ལ་ངའི་བུ་ཆོས་ལ་འཛུད་པའི་སྒྱུ་མ་ཤེས་སམ་བྱས་པས་ཤེས་ཟེར། དེ་ནས་སྒྱུ་མ་མཁན་ན་
རེ། ཁྱེད་རང་ཡབ་ཡུམ་སྲས་གསུམ་བློན་པོ་དང་བཅས་པ་ནང་པར་སྒོར་ཐོན་ལ་བཞུགས་ཤིག ། ངས་སྒྱུ་
མ་བྱ་ཡིས་ཟེར་རོ། །རྒྱལ་བུའི་སྒོར་རྩར་བསྡད་ཙ་ན་མི་ཅིག་རྟ་སྔོན་པོ་བཟང་པོ་ཅིག་ཞོན་ནས་བྱུང་སྟེ།
• 344 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དེ་ན་རེ་རྒྱལ་བུ་ལ་ངའི་གནས་པོ་ཞུའོ་རྟ་འཚོང་བ་ཡིན་ཟེར། རྒྱལ་བུ་རྩེ་འཇོ་ཅན་གྱིས་རྟ་དེ་ལ་ཞོན་ཏེ་
འཆགས་པས། རྟ་རྒོད་ཀྱིས་རི་ཀླུང་ཐམས་ཅད་དུ་ཁྱེར་ཏེ་ཆབ་དཀར་རྒྱ་མཚོའི་གླིང་དུ་ཆགས་སོ། །གླིང་
དེ་ན་སྐྱེད་མོས་ཚལ། མ་རྨོས་པའི་ལོ་ཏོག །འབྲས་བུའི་ཤིང་། (༢༠༤བ)ཁྲུས་ཀྱི་རྫིང་ཙནྡན་གྱི་དྲི་འབྱིན་
པ། མེ་ཏོག་གི་ལྗོངས་བྱས་པ་ཅིག་གི་གཡུ་སྦྲ་ཅིག་གི་ནང་ན་བུད་མེད་བཟང་མོ་ཅིག་འདུག །དེ་ལ་
གནག་རྟ་ལུག་གསུམ་མང་པོ་ཡོད་པའི་དྲུང་དུ་རྟ་བཟང་པོ་དེ་ཁྲིད་ནས་ཕྱིན་ཏེ། ཁྱིམ་བདག་མོ་ལ་ང་ལ་
ཟས་ཅིག་བླང་དང་བྱས་པས། མོ་ན་རེ་ཁྱོད་གང་ནས་འོངས་ཟེར། ང་ཡུལ་འཕགས་རྒྱལ་གྱི་རྒྱལ་པོ་
འཕགས་པའི་བློ་གྲོས་བྱ་བའི་སྲས་ཡིན། ངས་རྟ་འདི་འཆགས་པས་རི་ཀླུང་ཐམས་ཅད་དུ་ཁྱེར་བས་
འདིར་ཆགས་པ་ཡིན། ད་ངའི་ཡུལ་གང་ན་ཡོད་ཆ་མེད་བྱས་པས། མོ་ན་རེ་ང་ཡང་ལྷའི་བུ་མོ་རྒྱན་རབ་
བརྒྱན་བྱ་བ་ཡིན། ང་ལ་ལྷའི་ཆད་པ་བྱུང་བས་གླིང་འདི་ལ་ཆགས་པ་ཡིན། འུ་ཅག་གཉིས་བཟའ་མི་བྱ་
ཟེར་ནས། མོས་ཟས་ཞིམ་པོ་དྲངས། གོས་ལེགས་པོ་བསྐོན་ནས་བཟའ་མི་བྱས་བུ་དང་བུ་མོ་བྱུང་། བུ་
གླིང་ག་རྡོ་རྗེ་ལོ་བཅོ་ལྔ་ལོན་ནས་རྟ་དེ་འཆགས་པས། རྟ་མཚོ་ནང་དུ་མཆོངས་པས་མི་རྟ་གཉིས་ཀ་ཤི །
བཟའ་མི་གསུམ་པོ་ངུས་པས་ཅི་ཡང་ཕན་པ་མེད། དེར་ནམ་ཞིག་མ་དང་བུ་མོ་གཉིས་མཚོར་མཆོངས་ཏེ་
འཐེན་ཡང་མ་ཐུབ། དེར་རྒྱལ་བུ་ཁྱིམ་དུ་ལོག་ནས་ཟས་ཅིག་བཟའ་སྙམ་ཙ་ན་སྦྲ་དང་ནོར་ཚོ་མཁའ་ལ་
འཇའ་བཞིན་ཡལ་ལོ། །རྒྱལ་བུ་ན་རེ། ཚེ་འདི་མི་རྟག་ནམ་མཁའི་གློག་དང་འདྲ། །སྐད་ཅིག་མི་གནས་
ཆུ་བོའི་རྒྱུན་བཞིན་འགྲོ། །འདུས་བྱས་མི་རྟག་གར་མཁན་ལག་པ་འདྲ། །ཅི་ལ་བལྟས་ཀྱང་འབྲས་བུ་
ཡོད་མ་ཡིན། །ཞེས་ཡི་མུག་ནས། མཚོར་མཆོངས་པས། ཁྲི་ཁ་ནས་ས་ལ་ལྷུང་ནས་ཐམ་མེ་འདུག་གོ །
དེར་བློན་པོས་རྒྱལ་བུ་ལ་ཅིའི་སྣང་བ་བྱུང་སྨྲས་པས། སྐད་ཅིག་དེ་ལ་དྲན་པས་ཟིན། ཆབ་དཀར་གླིང་དུ་
མི་འདུག་སྟེ། །གྲོང་ཁྱེར་འཕགས་རྒྱལ་སྒོ་ཙ་ན། །གདུགས་དྲོ་ཅིག་ལས་མ་སོང་བར། །མི་ཚེ་གཅིག་གི་
སྡུག་བསྔལ་སྤྱད། །འཁོར་བའི་ཆོས་ལ་དད་མ་ཆགས། །རྒྱལ་བུས་དྲན་པ་རྙེད་དེ་ཡང་ཚིགས་སུ་བཅད་
པ། ཀྱེ་མ། སྒྱུ་མ་མཁན་གྱིས་འཕྲུལ་(༢༠༥ན)བྱས་པས། །སླུ་བྱེད་སྒྱུ་མའི་རྟ་པོ་ལ། །རང་སེམས་འཁྲུལ་
པའི་རྒྱལ་བུ་ཞོན། །སེམས་ཀྱི་རྟ་རྒོད་རླུང་ལྟར་འཕྱོས། །གནམ་ས་རི་ཀླུང་མེད་པར་ཁྱེར། །ཆབ་དཀར་
- 345 བ



མ་ཎི་བཀའ་འབུམ།
རྒྱ་མཚོ་གླིང་དུ་ཆགས། །མ་རྨོས་ལོ་ཏོག་འབྲས་བུའི་ཤིང། །བཟའ་ཤིང་ར་བ་ནགས་ཚལ་བཅས། ། སྤོས་
དྲི་ངད་ལྡན་བདུད་རྩིའི་ཆུ། །མེ་ཏོག་པདྨའི་ཁ་རྒྱན་ཅན། །གཡུ་ཡི་གུར་གྱི་ནང་ཤེད་ན། །གསེར་དང་
གཡུ་སྤུས་བཟང་མོ་བརྒྱན། །འདོད་ཡོན་ལྔ་ཡི་རོ་ལ་སྤྱོད། །རྒྱན་རབ་བརྒྱན་པའི་ལྷ་མོ་དང་། །སྲས་སུ་
བུ་དང་བུ་མོ་ཡོད། །མེ་ཏོག་སྦྲང་རྩིའི་རོ་ལ་ཟ། །ད་ལྟ་ཙམ་ལས་སྐྱིད་པ་ནི། །འཇིག་རྟེན་ཁམས་ཀྱི་མི་
ལ་མེད། །གྲོང་ཁྱེར་འཕགས་རྒྱལ་སྒྲ་ཆེ་ཡང་། །ཆབ་དཀར་གླིང་ནི་དོ་ཟླ་མིན། །བྲམ་ཟེའི་བུ་མོ་སྒྲ་ཆེ་
ཡང་། །རྒྱན་རབ་ལྷ་མོ་དོ་ཟླ་མིན། །སྲས་བུ་གླིང་ག་ཁྱེ་ཆུང་དེ། །ཕོ་ལོ་བཅོ་ལྔ་ལོན་པའི་ཚེ། །སླུ་བྱེད་སྒྱུ་
མའི་རྟ་ལ་ཞོན། །སེམས་ཀྱི་རྟ་རྒོད་རླུང་ལྟར་འཚུབས། །ཆབ་དཀར་རྒྱ་མཚོའི་ནང་དུ་མཆོངས། །མྱ་ངན་
མཆི་མ་མཚོ་ ལྟར་འཁྱིལ། །དེ་ཕྱིར་མ་དང་བུ་མོ་མཆོངས། །མ་རྨོས་ལོ་ཏོག་འབྲས་བུ་ཤིང་། །སྤོས་དྲི་
ངད་ལྡན་བདུད་རྩིའི་ཆུ། །མེ་ཏོག་པདྨའི་ཁ་རྒྱན་ཅན། །གཡུ་ཡི་གུར་དང་བཅས་པ་དེ། །བར་སྣང་འོད་
ཀྱི་འཇའ་བཞིན་ཡལ། །ཚེ་འདི་མི་རྟག་ནམ་མཁའི་གློག་དང་འདྲ། །སྐད་ཅིག་མི་སྡོད་ཆུ་བོའི་གཞུང་དང་
འདྲ། །འཁོར་བའི་ཆོས་ལ་དད་མ་ཆགས། །ཞེ་སྡང་རྒྱལ་སྲིད་ཐབས་ཀྱིས་སྤོང་། །ཆོས་རྣམས་ཐམས་ཅད་
བརྡ་ཡིས་བསྟན། །ང་འགྲོ་དམ་པའི་ཆོས་ལ་འགྲོ །ཡབ་ཡུམ་གཉིས་མེད་ལྷ་ཡི་སྲས། །གསེར་དངུལ་དོང་
ཙེ་ང་ལ་སློང་། །རི་བོ་གསེར་གྱི་དགོན་པ་རུ། །ཡང་དག་རྫོགས་པའི་སངས་རྒྱས་ནི། །རྣམ་པར་གཟིགས་
ཀྱི་སྤྱན་སྔ་རུ། །དོན་དམ་བདེན་པའི་ཆོས་ལ་འགྲོ །དེ་ནས་སངས་རྒྱས་ལ་རྒྱལ་བུས་གསེར་གྱི་པདྨ་ཕུལ་
ནས། ཆོས་ཞུ་བྱས་པས་སངས་རྒྱས་ཀྱི་ཞལ་ནས་ཡབ་ཡུམ་གྱིས་གནང་(༢༠༥བ)ངམ། ཆོས་དོན་ལ་བྱེད་
དམ། ཡབ་ཡུམ་ གྱིས་ གནང་དོན་ལ་བྱེད་དོ། །སངས་རྒྱས་ཀྱིས་མཆོད་རྟེན་གོག་པོ་ཅིག་གི་རྩར་སྒྲ་
བཞར་བས་ལེགས་སོ་ལེགས་སོ་ཟེར། སྒྲ་འདི་ཅི་ལས་བྱུང་བྱས་པས། མཆོད་རྟེན་གོག་པོ་ལས་བྱུང་བ་
ཡིན་ནོ། །མཆོད་རྟེན་འདི་ལ་སངས་རྒྱས་མས་པོ་བྱ་བའི་སྐུ་གདུང་ཡོད་པ་ཡིན། སྒྲ་དེ་ནི་རྒྱལ་བུ་ལ་དད་
པ་སྐྱེས་པ་ལེགས་སོ། །ཐེག་པ་ཆེན་པོའི་ཆོས་བྱེད་པ་ལེགས་སོ། །སྐུ་རབ་ཏུ་བྱུང་བ་ལེགས་སོ་ཞེས་པའོ། །
དེར་བདག་གིས་མཆོད་རྟེན་སྒྲ་འབྱིན་གྱི་དྲུང་དུ་གཙུག་ལག་ཁང་བཞེངས་སོ། །དེའི་ཚེ་སངས་རྒྱས་ཀྱིས་
ལུང་བསྟན་པ། ཁྱོད་སྐྱེ་བ་འདིའི་འོག་རོལ་དུ་སངས་རྒྱས་གཙུག་ཏོར་ཅན་གྱི་བསྟན་པ་ལ་དྲང་སྲོང་ཅིག་
- 346 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཏུ་སྐྱེ་བར་འགྱུར་རོ་ཞེས་གསུངས་སོ། །རྒྱལ་བུ་རྩེད་འཇོ་ཅན་དུ་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་རྡོ་རྗེ་སྡེར་སྐྱེས་པའི་སྐབས་ཀྱི་མཛད་པ།
དེ་ནས་བདག་མི་མཇེད་འཇིག་རྟེན་གྱི་ཁམས་སུ་སངས་རྒྱས་འཁོར་བ་འཇིག་གི་བསྟན་པ་ལ་
གྲོང་ཁྱེར་མི་འགྱུར་སྲ་བརྟན་གྱི་རྒྱལ་པོ་ཕ་རོལ་སྡེ་འཇོམས་དང་། ཚོང་དཔོན་གྲགས་པའི་དཔལ་གྱི་བུ་
མོ་བློ་གྲོས་བཟང་མོ་གཉིས་ཀྱི་སྲས་རྒྱལ་བུ་རྡོ་རྗེ་སྡེར་གྱུར་ནས། གཅུང་ཟླ་བ་སེང་གེ་ལ་རྒྱལ་སྲིད་ཕོག་
ནས་ཆོས་བྱས་སོ། །རྒྱལ་བུ་ཟླ་བ་རྡོ་རྗེས་སངས་རྒྱས་ལོག་པར་དད་སེལ་ལ་ཆོས་ཞུར་ཕྱིན་པའི་ལམ་དུ།
རྒན་པོ་ཅིག་དང་ཕྲད་པས་རྒན་པོ་ན་རེ། རྒྱལ་བུ་གང་འགྲོ་ཟེར། སངས་རྒྱས་ལ་ཆོས་ཉན་དུ་འགྲོ་བྱས་
པས། རྒན་པོ་ན་རེ་སངས་རྒྱས་མྱ་ངན་ལས་འདས་ནས་ཁ་རིང་ཉི་མ་པུར་སྦྱོང་གིན་འདུག་ཟེར། རྒྱལ་
བུས་ཉིན་མཚན་བདུན་དུ་ཚ་གྲང་ཡིད་ལ་མ་བྱས་པར་དུ་ཞིང་བསྡད་པས། བུ་མོ་མཚར་མོ་ཅིག་མདུན་དུ་
འདུག་ནས་དེ་ལ་དྲིས་པ། འབྱུང་བཞི་འདུས་པའི་སྒྱུ་ལུས་ལ། །མཛེས་སྡུག་བྱི་དོར་ཆས་ཀྱིས་བརྒྱན། །
མཛེས་མ་སྤྱན་གྱིས་ཡིད་འཕྲོག་མ། །ཤར་ནུབ་ལྷོ་བྱང་གང་ནས་འོངས། །རིགས་བཟང་སུ་ཡི་བུ་མོ་ཡིན། །
གཡོ་མེད་དྲང་པོར་བཀའ་སྩོལ་ཅིག །བུ་མོ་ན་རེ། ཤར་ལྷོ་ནུབ་བྱང་ཕྱོགས་བཞི་པོ། །གང་ནས་(༢༠༦ན)
མ་འོངས་འདི་ནས་འདུག །ང་ནི་ས་ཡི་ལྷ་མོ་སྟེ། །ཉིན་མཚན་བཟའ་བཏུང་ཚ་གྲང་སོགས། །གང་ཡང་
ཡིད་ལ་མི་བྱེད་པར། །སྡུག་ཅིང་བསྔལ་བ་ཅི་ལ་བྱེད། །ངུ་ཞིང་བཤུམས་པ་ཅི་ལ་བཤུམས། །གཡོ་མེད་
དྲང་པོར་བཀའ་སྩོལ་ཅིག །རྒྱལ་བུས་དེ་ལ་ལན་སྨྲས་པ། །མི་འགྱུར་སྲ་བརྟན་ཕོ་བྲང་གི །ཕ་རོལ་སྡེ་
འཇོམས་རྒྱལ་པོའི་སྲས། །རྡོ་རྗེ་སྡེ་ཞེས་བྱ་བ་ཡིན། །འཁོར་བའི་ཆོས་ལ་དང་མ་ཆགས། །ཞེ་སྡང་རྒྱལ་
སྲིད་ཐབས་ཀྱིས་སྤོངས། །རང་སྐྱོན་རྐུན་མ་ངོ་ཡིས་ཟིན། །རང་མཚང་མལ་འོག་རྡོ་བཞིན་བཏོན། །
སངས་རྒྱས་ཆོས་ལ་ངེས་ཤེས་སྐྱེས། །འཁོར་བ་འཇིག་གི་སྤྱན་སྔར་ཕྱིན། །གྲོ་ལམ་ལྔ་ཡི་ཤུལ་ཀ་རུ། །
ལོ་བརྒྱ་ལོན་པའི་རྒན་པོ་ཞིག །ཁར་ཉིན་སངས་རྒྱས་འདས་ཞེས་ཟེར། །ངུ་ཞིང་སྡུག་བསྔལ་དེ་ལྟར་
- 347 -



མ་ཎི་བཀའ་འབུམ།
ལགས། ཁྱེད་ནི་ས་ཡི་ལྷ་མོ་ལགས། །ང་ཡི་སྟོན་པ་གང་ན་འདུག །གཡོ་མེད་དྲང་པོར་བཤད་དུ་གསོལ། །
བུ་མོ་ན་རེ་འདི་སྐད་ཟེར། །འདི་ནས་ཉི་མ་ནུབ་ཕྱོགས་ན། །དགའ་ལྡན་གྲོང་གི་ཤར་ཕྱོགས་ན། །རིམ
དགུ་འོབས་ཀྱི་ནང་ཤེད་ན། །རིན་ཆེན་བརྒྱན་པ
་པའི་གཞལ་ཡས་ཁང་། །མཐོ་ཞིང་ཚད་དང་ལྡན་པ་ལ། །
རིན་པོ་ཆེ་ཡི་ཁ་བད་ཅན། །གསེར་གྱི་དྲིལ་བུ་གཡེར་ཁས་བརྒྱན། །རླུང་གིས་བཏབ་ན་སྙན་པའི་སྒྲ། །
སངས་རྒྱས་སྐུ་ལ་མཆོད་པ་འབུལ། །གཞལ་ཡས་དེ་ཡི་ཤར་ཕྱོགས་ན། །བྱང་ཆུབ་ལྗོན་པའི་ཚལ་ཡང་
ཡོད། །ལྷོ་ན་ཙནྡན་སྦྲུལ་སྙིང་ཡོད། །ནུབ་ན་ཏཱ་ལའི་ཤིང་གི་ཚལ། །བྱང་ན་མྱ་ངན་མེད་པའི་ཚལ། །ཤར་
ན་དགའ་བའི་རྫིང་བུ་ཡོད། །ལྷོ་ན་བསིལ་བའི་རྫིང་བུ་ཡོད། །ནུབ་ན་དང་བའི་རྫིང་བུ་ཡོད། །བྱང་ན་དྲི་
ཞིམ་ཁྲུས་ཀྱི་རྫིང་། །ཚལ་ཆེན་བཞི་དང་རྫིང་བུ་བཞི། །ཕྱོགས་བཞི་དག་ན་རེ་རེ་ཡོད། །དྲི་ཞིམ་སྤོས་ཀྱི་
ངད་ཀྱང་ཆགས། །མེ་ཏོག་སྣ་ཚོགས་ཆར་ཡང་འབབ། །བྱ་རྣམས་ཀུན་ཀྱང་སྐད་སྙན་སྒྲོགས། །གཞལ་
ཡས་ཁང་དེའི་ནང་ཤེད་ན། །རིན་པོ་ཆེ་ལས་བྱས་( ༢༠༦བ)པ་ཡི། །བདེ་གཤེགས་མང་པོའི་སྐུ་ཡང་
བཞུགས། །རིན་ཆེན་གསེར་གྱི་བྱང་བུ་ལ། །བཻ་ཌཱུརྱ་ཡིས་བྲིས་པ་ཡི། །སྡེ་སྣོད་གསུམ་གྱི་འབུམ་ཡང་
བཞུགས། །དྲང་སྲོང་གསུམ་གྱིས་མཆོད་པའི་གནས། །བྱང་ཆུབ་སེམས་དཔའ་སེམས་དཔའ་ཆེ། །ནོར་
བུའི་སྒྲོན་མ་བྱ་བ་ཡོད། །དེ་ནི་ཁྱོད་ཀྱི་སྟོན་པ་ཡིན། །གཡས་དང་གཡོན་དུ་མ་བལྟ་བར། །རིངས་པར་
སོང་ཅིག་རིགས་ཀྱི་བུ། །ཞེས་ཟེར་རོ། །རྒྱལ་བུ་རྡོ་རྗེ་སྡེ་ན་རེ། ས་ཐག་རིང་བས་ཡབ་ལ་རིན་པོ་ཆེ་མང་
པོ་བསླངས་ནས་འགྲོའོ། །བུ་མོ་ན་རེ། དད་པ་ཅན་གྱིས་འགྱུར་ཉན་ཡོད་དོ་དབང་པོ་སེམས་ལ་ཚོལ་
ཅིག །གྲོགས་ངན་པའི་སྤྱོད་པ་འགོ་ཉན་ཡོད་དོ་རྒྱལ་སྲིད་ལ་མ་ཆགས་ཅིག །དགོས་འདོད་སེམས་ལས་
འབྱུང་གིས་འདོད་པ་ལ་བློ་ལོག་པར་གྱིས་ཤིག་ཟེར་རོ། །ཡབ་ན་རེ་སངས་རྒྱས་ནི་གྲོངས། ད་ཁྱོད་རང་
རྒྱལ་སྲིད་ཟུང་ཅིག་ཟེར་རོ། །བདག་གིས་རྒྱལ་སྲིད་མཆིལ་མའི་ཐལ་བ་བཞིན་སྤངས་ནས། དམ་ཆོས་
གཙུག་གི་ནོར་བུ་བཞིན་དུ་བཙལ། །ལུས་ངག་ཡིད་གསུམ་དགེ་བ་བཅུ་ལ་བཀོལ། །འགྲོ་དྲུག་སེམས་
ཅན་སྐུ་ཡི་བུ་བཞིན་བསྐྱངས། །ཚོགས་གཉིས་བསགས་ནས་ཐར་པའི་ལམ་ལ་ཞུགས། །མཉམ་ཉིད་ཞིང་
མཆོག་འོད་གསལ་དམ་པ་འདི། །མ་སྟོར་སངས་རྒྱས་སེམས་ལ་ཚོལ་དུ་འགྲོ །རྒྱལ་སྲིད་གཅུང་ལ་འབོགས་
- 348 .



ང་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
པར་ཞུ་བ་འབུལ། །གདན་ཐོག་གཅིག་ཏུ་རྒྱལ་སྲིད་གཅིག །རྒྱལ་སྲིད་གཅིག་ལ་མངའ་རིས་གཉིས༑ །
མངས་ན་ལོད་པ་རྒྱལ་པོ་ཡིན། །ང་འགྲོ་དམ་པའི་ཆོས་ལ་འགྲོ །ཞེ་སྡང་ཅན་གྱི་རྒྱལ་སྲིད་སྤོང་། །རྒྱལ་པོ་
སྨྲ་བ་ལན་གཅིག་ཡིན། །དམ་ཚིག་དེ་ལས་མི་འགྱུར་རོ། །ཞེས་སྨྲས་ནས། བྱང་ཆུབ་སེམས་དཔའ་ནོར་
བུའི་སྒྲོན་མ་ཅན་ཕྱིན་པ་དང་ལམ་དུ་སྡིག་སྤྱོད་རྒྱལ་པོའི་གཤེད་མས་བཟུང་ནས་རྒྱལ་པོ་ལ་གཏད་པས།
འདི་གཅན་གཟན་དང་དུག་སྦྲུལ་གྱི་གནས་སུ་བོར་ཤིག་ཟེར་ནས་བོར་བ་དང་། གཅན་གཟན་དང་
་དང་དུག་
སྦྲུལ་རྣམས་དགའ་སྟེ་ (༢༠༧ན)མི་ཟ་བར་འདུག་གོ །དེ་ནས་འབྲོག་གནས་གནོད་སྦྱིན་ཤ་ཁྲག་ཟ་བའི་
སར་བོར་བ་དང་། གནོད་སྦྱིན་གྱི་གྲོང་ཁྱེར་ཚིག་ནས་གནོད་སྦྱིན་རྣམས་བྲོས་སོ། །དེ་ནས་ཆུ་བོ་ལ་
བསྒྱུར་བས་ཆུ་མེད་པའི་སྐམ་ལ་འདུག་གོ །དེ་ནས་མེར་བསྲེགས་པས་མེ་ཤི་ནས་པདྨས་གང་བའི་རྫི་
བུ་ན་འདུག་གོ །དེ་ནས་མཚོན་གྱིས་བསྣུན་པ་དང་མཚོན་ཆ་རྡུལ་ཕྲ་རབ་ཏུ་གྱུར་ཏོ། །རྒྱལ་བུ་ན་རེ།
དུག་སྦྲུལ་ཅན་གྱི་གནས་སུ་བོར་བའི་ཚེ། །བཅིངས་པ་གྲོལ་ནས་ལུས་ནི་རབ་ཏུ་བདེ། །གཅན་གཟན་
དུག་སྦྲུལ་རྣམས་ནི་དགའ་ཞིང་སྤྲོ། །འབྲོག་གནས་ གནོད་སྦྱིན་གནས་སུ་བོར་བའི་ཚེ། །ལུས་ལ་ མེ་
འབར་འབྲོག་གནས་གྲོང་ཁྱེར་ཚིག །གནོད་སྦྱིན་ཤ་ཟ་རྣམས་ནི་བྱེར་ཞིང་བྲོས། །རབ་མེད་ཆུ་བོའི་ནང་
དུ་བོར་བའི་ཚེ། །བཅིངས་པ་གྲོལ་ནས་ཆུ་མེད་སྐམ་ལ་འདུག །ཆུ་ཡི་ལྷ་མོ་རྣམས་ཀྱིས་འཁོར་དུ་བསྐོར། །
དེ་ནས་ཙནྡན་ཞུགས་ལ་བོར་བའི་ཚེ། །མེ་དེ་ཤི་ནས་པདྨའི་རྫིང་དུ་གྱུར། །བུང་བ་སྒྲ་འབྱིན་རྣམས་ཀྱང་དི་
རི་རི། །དེ་ནས་གཤེད་མའི་མི་ཡིས་བསད་པའི་ཚེ། ། མཚོན་ཆ་རྣམས་ནི་ཕྲ་ རབ་རྡུལ་བཞིན་བུན། །
གཤེད་མ་རྣམས་ཀྱང་མགོ་ལུས་དུམ་བུར་བཅད། ཁྱོད་ལ་ཡོན་ཏན་དེ་ནི་ཅི་ཞིག་ཡོད། །གཡོ་མེད་དྲང་
པོ་ཉིད་དུ་བཀའ་སྩོལ་ཅིག །རྒྱལ་བུས་བྱང་ཆུབ་སེམས་དཔའ་ནོར་བུའི་སྒྲོན་མ་ལ་མོས་གུས་བྱེད་ཅིང
སྐྱབས་འགྲོ་གསུམ་བྱས་པ་ཡིན་སྨྲས་པས། སྐྱབས་འགྲོ་གསུམ་གང་ཡིན་ཟེར། སངས་རྒྱས་ཆོས་དང་དགེ་
འདུན་ནོ། །རིགས་ངན་རྒྱལ་པོ་ན་རེ། ང་ཡང་ཁྱོད་དང་འགྲོགས་ནས་ཆོས་བྱེད་ཟེར་བ་ལ། རྒྱལ་བུས་
ལེགས་སོ་ཞེས་སྨྲས་སོ། །དེ་ནས་རྒྱལ་བུས་གསེར་དངུལ་ལ་སོགས་པ་རིན་པོ་ཆེ་དུ་མ་དང་། གོས་སྣ་
ཚོགས་དང་། བཟའ་བ་དང་བཅའ་བ་མང་
མང་པོ་རྟ་དང་གླང་པོ་ཆེ་ལ་བཀལ་ཏེ། གཡོག་མང་
ང་པོ་ ཁྲིད་ནས་
- 349 -



མ་ཎི་བཀའ་འབུམ།
ཕྱིན་ཏོ། །དེ་ནས་ཆུ་བོའི་འོབས་གཉིས་ལས་རིན་པོ་ཆེའི་གྲུ་དང་། གྱང་གི་འོབས་གཉིས་ལས་( ༢༠༧བ)
རིན་པོ་ཆེའི་སྤྲིན་ཟམ་དང༌། ཕྱི་ནས་ཚེར་མའི་འོབས་གཉིས་བསལ་ཏེ་སྒོ་སྲུང་ལ་སྨྲས་པ། ངེད་ནོར་བུ་
རིན་པོ་ཆེའི་གཞལ་ཡས་ཁང་དུ་བྱང་ཆུབ་
སེམས་དཔའ་ནོར་བུའི་སྒྲོན་མ་འ
་མ་ལ་ཆོས་ཉན་པའི་ཕྱིར་འོངས་
པས་སྒོ་ཕྱེ་ཞིག །དེས་ སྒོ་ཕྱེ་ནས་དེར་ ངལ་སོས་པ་དང་། དགེ་སློང་ཅིག་བྱུང་ནས་ཁྱེད་ཅག་གང་ནས་
འོངས་ཅི་བྱེད་ཟེར། ངེད་ གྲོང་ཁྱེར་མི་འགྱུར་སྲ་བརྟན་ནས་འོངས། བྱང་ཆུབ་སེམས་དཔའ་ནོར་ངུའི་
སྒྲོན་མ་ལ་ཆོས་ཉན་པ་ཡིན་སྨྲས་པས། དགེ་སློང་དེ་ན་རེ། ཁྱེད་ཅག་ཞག་གཅིག་གིས་འཕྱིས་ལོ་བདུན་
གྱིས་སྦས་ཟེར་རོ། །ཅིའི་ཕྱིར་ན་བྱང་ཆུབ་སེམས་དཔས་ལོ་བཅུ་གཉིས་ཀྱི་བར་དུ་སྡེ་སྣོད་གསུམ་གསུངས་
ནས་ཁ་སང་གིས་ཆོས་ཐོན་ནོ། །དི་རིང་ནས་བཟུང་ནས་ལོ་བདུན་གྱི་བར་དུ་ཆོས་ཐམས་ཅད་མཉམ་པ་
ཉིད་ཀྱི་ཏིང་ངེ་འཛིན་ལ་སྙོམས་པར་བཞུགས་སོ་ཟེར་རོ། ། དེ་ནས་བདག་གིས་སྡིག་སྤྱོད་རྒྱལ་པོ་ལ་སྨྲས་
པ། འཁོར་རྣམས་རང་སར་བཏང་ལ། འུ་ཅག་གཉིས་ལུས་ཐ་མལ་དུ་མི་བསྡད་པར་ཕྱག་དང་བསྐོར་བ་
བྱ། ངག་ཐ་མལ་དུ་མི་བསྡད་པར་སྐྱབས་འགྲོ་བྱ། ཡིད་ཐ་མལ་དུ་མི་བསྡད་པར་མོས་གུས་བྱ། དེ་ལྟར་
གཉིས་ཀས་ལུས་ངག་ཡིད་གསུམ་ཐ་མལ་དུ་མི་བསྡད་པ་དེ་ལྟར་བྱས་པ་བྱང་ཆུབ་སེམས་དཔས་མཁྱེན་
ནས།
ངའི་མཉམ་གཞག་འདི་བས་རྒྱལ་བུ་འདི་གཉིས་ལ་ཆོས་བསྟན་པ་བསོད་ནམས་ཆེ་བར་འདུག་
སྙམ་ནས། ལོ་བདུན་གྱི་དམ་བཅའ་དེ་ཞག་བདུན་དུ་བསྒྱུར་ནས། ཞག་བརྒྱད་པ་ནས་ཉིན་མོ་ཕ་རོལ་ཏུ་
ཕྱིན་པའི་ཆོས་གསུངས། མཚན་མོ་སྔགས་ཀྱི་ལམ་རིམ་པ་གཉིས་བསྟན་ཏོ། །དེ་ནས་རིགས་ངན་རྒྱལ་
པོའི་ཡུལ་དུ་ཕྱིན་ནས་ཆོས་བསྟན་ཏོ། །དེ་ནས་རང་གི་ཡུལ་དུ་ཕྱིན་པ་དང༌
། འབངས་མང་པོས་བསུ་བ་
བྱས་ཏེ་ཡུམ་དང་མཇལ་ལོ། །རིའི་རྒྱལ་པོ་རྩེ་ལྔ་པ་ལ་གཙུག་ལག་ཁང་བཞེངས་ནས། དྲང་སྲོང་ལྔ་བརྒྱ་
ལ་ཆོས་བཤད་དེ་ནམ་མཁའ་ལ་འོད་དུ་ཡལ་ལོ། །རྒྱལ་བུ་རྡོ་རྗེ་ (༢༠༧༨)སྡེར་སྐྱེས་ པའི་སྐབས་ ཀྱི་
མཛད་པའོ།། །།
- 350 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རྒྱལ་བུ་ཆོས་ཀྱི་སེང་གེར་སྐྱེས་པའི་སྐབས་ཀྱི་མཛད་པ།
དེ་ནས་རྒྱལ་བུ་དེས་སངས་རྒྱས་གསེར་ཐུབ་ཀྱི་བསྟན་པ་ལ། ཡུལ་ཕུག་རོན་ཅན་དུ་གྲོང་ཁྱེར་
སིན་ཚོའི་རྒྱལ་པོ་ཆོས་ཀྱི་འབྱུང་གནས་དང་། དེད་དཔོན་ཟླ་བ་གྲགས་པའི་བུ་མོ་འོད་དཀར་གྱི་སྲས།
རྒྱལ་བུ་ཆོས་ཀྱི་སེང་གེར་གྱུར་པ་དང་། ཡབ་རྒྱལ་སྲིད་སྐྱོང་ན་དགའ། ཡུམ་ཆོས་བྱེད་ན་དགའ། ཡབ་
ཡུམ་གཉིས་མ་མཐུན་པ་ལ་རྒྱལ་བུ་ན་རེ། ཡབ་ཀྱི་དོན་དུ་རྒྱལ་སྲིད་བསྐྱང་། །ཡུམ་གྱི་དོན་དུ་དམ་ཆོས་
བྱ། །འཁོར་འདས་གཉིས་མེད་ང་ཡིས་བསྐྱང་། །རྟོག་པར་གྱུར་ན་གཉིས་སུ་མེད། །ཟེར་རོ། །ཡབ་ན་
རེ། ལེགས་སོ་ལེགས་སོ་རྒྱལ་བུ་ལེགས། །ཕྱི་ཡི་རྒྱལ་སྲིད་རྟ་ཕྱུགས་བཞིན་དུ་བསྐྱང་། །ནང་གི་རྒྱལ་
སྲིད་བུ་ཚ་ བཞིན་དུ་བསྐྱང་། །བར་གྱི་རྒྱལ་སྲིད་བྲན་ཁོལ་བཞིན་དུ་བསྐྱང་། །རྒྱལ་ཁྲིམས་བཤིག་པའི་
དགྲ་བོ་ཐབས་ཀྱིས་སྒྲོལ། །སངས་རྒྱས་ཆོས་ལ་རྟག་ཏུ་གུས་པར་གྱིས། །སེམས་ཅན་རྣམས་ནི་དགེ་བ་
བཅུ་ལ་འཁོད། །མི་དགེ་བཅུ་པོ་ཐབས་ ཀྱིས་ ལེགས་ པར་ སྤོངས། །ཟེར་རོ། །དེ་ནས་རྒྱལ་བུ་ཆོས་ཀྱི་
སེང་གེས་ཡབ་ཀྱི་དོན་དུ་རྒྱལ་སྲིད་བསྐྱང་། ཡུམ་གྱི་དོན་དུ་དམ་ཆོས་སྤྱོད་པ་ནི། །གྲོང་ཁྱེར་སིན་ཚོའི་
ཤར་ཕྱོགས་ན། ཤན་པ་སྲོག་གཅོད་ཀྱི་གླིང་དང༌། མ་བྱིན་པར་ལེན་པ་རྐུན་མའི་གླིང་དང་། འདོད་ལོག་
སྤྱོད་པ་སྨད་འཚོང་མའི་གླིང་དང་གསུམ་མོ། །ལྷོ་ཕྱོགས་ན་རིགས་ངན་རྫུན་དུ་སྨྲ་བའི་གླིང་དང་། ཚིག་
རྩུབ་ཨག་ཅར་དུ་སྨྲ་བའི་གླིང་དང༌། ངག་འཁྱལ་ཅལ་ཅོལ་དུ་སྨྲ་བའི་གླིང་དང་གསུམ་ཡོད་དོ། །ནུབ་ན་
ཕྲ་མ་འབྱེད་བྱེད་ཀྱི་གླིང་དང་། བརྣབ་སེམས་འདོད་པའི་གླིང་དང་། གནོད་སེམས་བརྡུང་འཚོག་གི་གླིང་
དང་ གསུམ་ ཡོད་ དོ། །བྱང་ན་མུ་སྟེགས་ལོག་ལྟའི་གླིང་ཡོད་དོ། །རྒྱལ་བུ་དེ་ དག་ ལ་ བློ་ ལོག་ནས།
སངས་རྒྱས་གསེར་ཐུབ་ཀྱི་དྲུང་དུ་མཆོད་པའི་བྱེ་བྲག་གདུགས་དང་། རྒྱལ་མཚན་དང་། བ་དན་དང༌།
ན་(༢༠༨བ)བཟའ་དང་། སིལ་སྙན་དང༌། རིན་པོ་ཆེའི་རིགས་གསེར་དང་། དངུལ་དང་། བཻ་ཌཱུརྱ་དང་།
དུང་དང༌། མན་ཤེལ་དང༌། བྱི་རུ་ལ་སོགས་པ་རྟ་དང་གླང་པོ་ཆེའི་རྒྱབ་ཁལ་མང་པོ་ཕུལ་ནས་ཆོས་ཞུས་
- 351 -



མ་ཎི་བཀའ་འབུམ།
པ་དང༌། སངས་རྒྱས་ ཀྱི་ཞལ་ནས། ཐུགས་ རྗེ་ ལྡན་ པའི་རྒྱལ་བུ་ ཆོས་སེང་གིས། །འགྲོ་བའི་དོན་དུ་
སེམས་ཅན་ཐམས་ཅད་ལ། །གང་ལ་གང་འདུལ་དེ་ཡི་གཟུགས་སུ་སྤྲུལ། ཁྱོད་ནི་སྤྱན་རས་གཟིགས་ཀྱི་
སྤྲུལ་པ་ཡིན། །མི་དགེ་བཅུ་སྤོངས་དགེ་བཅུ་སྤྱོད་དུ་ཆུག །གསུང་ངོ༌། །དེ་ནས་རྒྱལ་བུ་ཆོས་ཀྱི་སེང་གེས་
གྲོང་ཁྱེར་སིན་ཚོར་ཕྱིན་ནས། གྲོང་ཁྱེར་སིན་ཚོའི་ཕྱོགས་ཐམས་ཅད་ན་མི་དགེ་བ་བྱེད་པ་ཐམས་ཅད་
འདུལ་དགོས་པར་འདུག་སྙམ་ནས། གླིང་བཅུར་ཐུགས་ཀ་ནས་ཡི་གེ་བཅུ་སྤྲོས་ཏེ་བཏང་ངོ༌། །དེ་ཡང་
ཤན་པ་སྲོག་གཅོད་ཀྱི་གླིང་ན་ཤན་པ་དམར་རུ་རྩེ་བྱ་བ་ཉིན་རེ་བཞིན་ལུག་རེ་དང་ཕག་རེ་གསོད་པ་
ཅིག་འདུག་པས། གླིང་དེར་ཡི་གེ་ཨོཾ་ལས་ཤན་པ་དཀར་ རུ་རྩེ་ཞེས་བྱ་བར་སྤྲུལ་ནས། དེ་དག་དང་
དགའི་མཐུན་བྱས་ཏེ། ཁང་གཉིས་ཉིན་རེ་བཞིན་ལུག་རེ་དང་ ཕག་རེ་གསོད་པ་ལ། ལུག་གིས་མིག་ཅེ་
རེ་བལྟས། ཕག་གིས་སྐད་ངན་བཏོན་པས། དམར་རུ་རྩེས་ལུག་གི་མིག་ཏུ་ས་བཏབ། ཕག་གི་ལྕེ་བཅད་
ནས་བསད་པས་དམྱལ་བར་སྐྱེས་སོ། །དཀར་རུ་རྩེས་གསོད་མ་ཕོད་ནས་ནགས་ཁྲོད་ཅིག་ཏུ་བསྡད་
པས། དེར་ཁོ་རྟོགས་ནས་སྔོ་ཅིག་ཟོས་པས་སྔོ་སྨན་དེའི་ནུས་པས་ནགས་ཁྲོད་དེ་ནས་རི་ཁ་ཅིག་ཏུ་
འཕུར་ནུས་སོ། །དེ་རྔོན་པས་མཐོང་ནས་རྒྱལ་པོ་ལ་སྨྲས་པས། རྒྱལ་པོ་ན་རེ་དེ་ཁྲིད་ལ་ཤོག་ཟེར་ནས་
རྒྱལ་པོའི་སྤྱན་སྔར་ཁྲིད་དེ་ཕྱིན་ནོ། །རྒྱལ་པོ་ན་རེ་ཁྱོད་ལ་ཡོན་ཏན་ཅི་ཡོད་ཟེར་བ་ལ། ཡོན་ཏན་ནི་ཅི་
ཡང་མ་མཆིས་ལྟོགས་ནས་སྔོ་ཅིག་ཟོས་པས་བྱུང་བ་ཡིན་ཞུས་པས། དེར་རྒྱལ་པོ་ངོ་མཚར་སྐྱེས་ནས་བྱ་
དགའ་མང་པོ་བྱིན་ནོ། །དེ་ཡ་མཚན་ཆེ་ནས་ལྷ་ཚངས་པས་ཚིགས་སུ་བཅད་དེ་སྨྲས་པ། སྲོག་གཅོད་
སྡིག་པ་བྱས་པ་ཡི། །རྣམ་སྨིན་མངོན་(༢༠༩ན)དུ་སྣང་བ་ནི། །དམར་རུ་རྩེ་ནི་དམྱལ་བར་ལྷུང་། །དཀར་
རུ་རྩེ་ནི་མཐོ་རིས་སོང་། །དགེ་སྡིག་ལས་འབྲས་དེ་འདྲ་བ། །མངོན་སུམ་སྣང་བ་ཡ་མཚན་ཆེ། །ཞེས་སོ། །
དེ་ནས་གླིང་དེར་སྲོག་གཅོད་པ་སྤངས་ཏེ་གླིང་དེའི་སེམས་ཅན་ཐམས་ཅད་མཐོ་རིས་སུ་སྐྱེས་སོ། །དེ་
ནས་མ་བྱིན་པར་ལེན་པ་རྐུན་མའི་གླིང་ནས་རྐུན་མ་མང་པོ་ཁྱིམ་བདག་ལ་རྐུར་འགྲོ་བ་ལ། གླིང་དེར་
རྒྱལ་པོས་ཡི་གེ་ཨ་སྤྲོས་པས། ཨ་དེ་རྐུན་མ་དགའ་བོ་ཞེས་བྱ་བར་གྱུར་ནས། ཁྱིམ་བདག་གི་མཛོད་དུ་
རྐུར་ཕྱིན་པས། ཟླ་བོ་རྣམས་ཀྱིས་ནོར་མང་པོ་ཁུར་སོང་བས་ཁོ་མནོ་བསམ་སྐྱེས་ཏེ། ཁྱིམ་བདག་གིས་
32 -



པ་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དཀོན་མཆོག་ལ་བསྔོས་པའི་ནོར་ལ་ང་འདི་ལྟར་འཛིན་ཆགས་ཀྱིས་རྐུ་བ་མཚང་ཆེ་སྙམ་སྟེ་གད་མོ་ཆེན་
པོ་ཤོར་བ་ལ་ཁྱིམ་བདག་གིས་ཚོར་ཡང་ཁོ་ལ་ཅི་ཡང་མ་བྱས། གཞན་རྣམས་དེད་པས་རྐུན་མ་དགའ་བོ་
ལ་ཟླ་བོས་ལེ་ལན་དེད་པའི་དུས་སུ། ཤིང་གི་ལྷ་མོ་འོད་འཆབ་མས་ལུང་བསྟན་པས། ཁྱིམ་བདག་གིས་
གསེར་གྱི་ གཏེར་རྙེད་དེ་ཕྱུག་པོར་གྱུར་ཏོ། །དེ་ངོ་མཚར་ནས་ལྷའི་དབང་པོ་བརྒྱ་བྱིན་གྱིས་སྨྲས་པ།
དགེ་བའི་བསོད་ནམས་མཐུ་ཡིས་སུ། །དཔའ་བོ་ཁྱིམ་བདག་གསེར་དང་ལྡན། །རྐུན་མ་དགའ་བོ་མཐོ་
རིས་སྐྱེས། །ཟླ་བོ་གཞན་མ་ངན་སོང་ལྷུང༌། །ཨེ་མ་ཤིན་ཏུ་ངོ་མཚར་ཆེ། །མ་བྱིན་ལེན་སྤོངས་སྦྱིན་
ཐོང་། །ཟེར་རོ། །དེ་ནས་གླིང་དེར་མ་བྱིན་པར་ལེན་པ་སྤངས་ནས་སྦྱིན་པ་མང་པོ་བཏང་བས། གླིང་
དེའི་སེམས་ཅན་ཐམས་ཅད་མཐོ་རིས་སུ་སྐྱེས་སོ། །དེ་ནས་འདོད་ལོག་སྤྱོད་པ་སྨད་འཚོང་མའི་གླིང་དུ།
སྨད་འཚོང་མ་དགའ་བྱིན་མ་སྨད་འཚོང་བའི་སར། རྒྱལ་པོའི་
རྒྱལ་པོའི་ཐུགས་ཀ་ནས་ཡི་གེ་ཧཱུྃ་ཅིག་སྤྲོས་པས།
དེ་ལས་སྨད་འཚོང་མ་གསལ་བའི་འོད་ཅེས་བྱ་བར་གྱུར་ནས། གསལ་བའི་འོད་ན་རེ་འདི་ལྟར་ངོ་ཚ་ལ་
ནི་སྐྱུག་བྲོ །སྡིག་ཆེ་ལ་ནི་ཚིམ་པ་མེད། འདི་འདྲ་བའི་ལས་བྱེད་པ་ཟེར་ནས། སངས་རྒྱས་ཀྱི་དྲུང་དུ་
ཕྱིན་ཏེ། ཚངས་སྤྱོད་(༢༠༩བ)གྱི་སྡོམ་པ་བླངས་ནས་བསྲུངས་པས་ལྷའི་བུ་རིན་ཆེན་འོད་ཅེས་བྱ་བར་
སྐྱེས་སོ། །སྨད་འཚོང་མ་དགའ་བྱིན་མ་འདོད་པ་ལ་ཤིན་ཏུ་ཆགས་ཏེ། མཉམ་པོར་དགའ་བ་ལ་རིན་ཐང་
གཞན་གྱིས་སྟེར། འདི་ལས་ལྷག་པ་གང་ན་ཡོད་སྙམ་ནས་འདོད་ལོག་སྤྱད་པས། ཡི་དགས་ཀྱི་མངལ་
ངན་སྐྱུགས་ཀྱི་འདམ་དུ་སྐྱེས་སོ། །དེ་ཡ་མཚན་ནས་ལྷའི་བུ་རིན་ཆེན་སྙིང་པོས་ཚིགས་སུ་བཅད་དེ་སྨྲས་
པ། འཁོར་བའི་རྩ་བ་འདོད་ཆགས་ཏེ། །སྤངས་པས་འོད་གསལ་ལྷ་རུ་སྐྱེས། །སྤྱད་པས་དགའ་བྱིན་ཡི་
དགས་ལྷུང་། །འདི་ཡང་ཡ་མཚན་ངོ་མཚར་ཆེ། །འདོད་ལོག་སྤོངས་ལ་ཚངས་སྤྱོད་སྲུངས། །ཟེར་རོ། །
དེ་ནས་གླིང་དེར་འདོད་པས་
པས་ལོག་པར་གཡེམ་པ་སྤངས་ནས། ཚངས་
ས་སྤྱོད་ཀྱི་སྡོམ་པ་བསྲུངས་པས།
གླིང་དེའི་སེམས་ཅན་ཐམས་ཅད་མཐོ་རིས་སུ་སྐྱེས་སོ། །དེ་ནས་ལྷོ་ཕྱོགས་ན་རིགས་ངན་རྫུན་དུ་སྨྲ་བའི་
གླིང་ན་རིགས་ངན་རྫུན་པོ་ཆེའི་གནས་སུ་ཆོས་ཀྱི་སེང་གེའི་ཐུགས་ཀ་ནས། རྫུན་དུ་སྨྲ་བ་འདུལ་བའི་ཡི་
གེ་ཨོཾ་སྤོས་ནས། ཨོ་དེ་ལས་བྲམ་ཟེ་རྫུན་མེད་ཅེས་བྱ་བར་གྱུར་ནས། དེར་ཁོང་གཉིས་རྒྱལ་པོས་མ་ཧེ་
- 353 -



མ་ཎི་བཀའ་འབུམ།
སྟོང་ཁྱུ་ཅིག་འཚོར་བཏང་བས། དེ་རྣམས་ཀྱི་ནང་ན་ཁྱུ་མཆོག་རྟ་རི་ཞེས་བྱ་བ་རྩའི་ཕུད་ཟ་བ། ཆུའི་ཕུད་
འཐུང་བ། འགྲོ་བའི་སྣ་འདྲེན་པ། སྡོད་པའི་མཇུག་སྡུད་པ། སྤོ་མཐོ་ལ་བསྡད་ནས་དགྲ་དང་གཅན་གཟན་
གྱི་བྱ་ར་བྱེད་པ་ཅིག་ཡོད་པ་ལ། རྫི་བོ་གཉིས་ཀྱིས་དེ་བསད་ནས་ཟོས་པ་ལ་དེར་རིགས་ངན་ན་རེ་ངེད་
རང་གཉིས་ལ་རྒྱལ་པོའི་ཆད་པ་འོང་བས། ཁྱུ་མཆོག་རྟ་རི་རྦབ་ལ་ལྷུང་ནས་ཤི་གྱིས་ཤིག་ཟེར་རོ། །
བྲམ་ཟེ་ན་རེ་ངས་སྐྱེས་ནས་རྫུན་བྱེད་མ་མྱོང་བས་བསད་ཡོང་རྫུན་མི་ཤེས་སོ་ཟེར་སྐད། རིགས་ངན་ན་
རེ་ཅི་ནས་ཀྱང་རྫུན་གྱིས་ཤིག་ཟེར་ནས་བྱེད་པར་ཆད་དོ། །དེར་བྲམ་ཟེས་ཤེས་སམ་མི་ཤེས་ཉམས་
སད་པས་ཤེས་པར་འདུག་ནས་རྒྱལ་པོའི་སར་ལོག་སྟེ་ཕྱིན་ནོ། །དེར་རྒྱལ་པོས་སྨྲས་པ་མ་ཧེ་སྟོང་ཁྱུ་
རྒྱགས་སམ། ཁྱུ་ (༢༡༠ན)མཆོག་རྟ་རི་འཚོའམ་ཟེར་བས། བྲམ་ཟེས་རྫུན་མ་ཤེས་ཏེ་ཁྱུ་མཆོག་རྟ་ རི་
བདག་ཅག་གཉིས་གྱིས་བསད་ནས་ཟོས་སོ་བྱས་པས། བྲམ་ཟེ་རྫུན་མི་བྱེད་འདུག་ཟེར་ནས་བྱ་དགའ་
མང་པོ་བྱིན་ནོ། །རིགས་ངན་གྱིས་རྫུན་བྱས་པས་ལྕེ་བཅད་དོ། །དེ་ཡ་མཚན་ནས་ལྷ་དབང་ཕྱུག་ཆེན་
པོས་ཚིགས་སུ་བཅད་དེ་སྨྲས་པ། རྫུན་ལས་ལྡོག་ནས་བདེན་པ་སྨྲས། །བྲམ་ཟེ་བྱ་དགའ་མཐོ་རིས་ཐོབ། །
རིགས་ངན་ལྕེ་བཅད་ངན་སོང་ལྷུང་། །ཨེ་མ་ངོ་མཚར་ཤིན་ཏུ་ཆེ། །དེ་བས་རྫུན་སྤོངས་བདེན་པ་སྨྲོས། །
ཟེར་རོ། །དེ་ནས་གླིང་དེར་རྫུན་སྤངས་ནས་བདེན་པ་སྨྲས་པས། གླིང་དེའི་སེམས་ཅན་ཐམས་ཅད་མཐོ་
རིས་སུ་སྐྱེས་སོ། །དེ་ནས་ཚིག་རྩུབ་ཨག་ཙར་དུ་སྨྲ་བའི་གླིང་ན། ཁྱིམ་བདག་ནག་པོ་བརྩེགས་པ་ཞེས་
བྱ་བ་ཚིག་རྩུབ་པོ་ཤ་སྟག་སྨྲ་བ་ཅིག་ཡོད་དོ། །དེར་རྒྱལ་པོས་ཐུགས་ཀ་ནས་ཚིག་རྩུབ་འདུལ་པའི་ཡི་གེ་
མ་ཞིག་སྤྲོས་སོ། །མ་དེ་ལས་བྲམ་ཟེ་པདྨའི་ངང་ཚུལ་ཅན་ཞེས་བྱ་བ་མི་ཐམས་ཅད་ལ་ངག་འཇམ་པོར་
སྨྲ་བ་ཅིག་ཡོད་པ་དེས། ཁྱིམ་བདག་ནག་པོ་བརྩེགས་པ་ལ་དེ་སྐད་མ་ཟེར། མཚོན་གྱི་རྨ་ནི་འཚོ་བ་ཡིན། །
ཚིག་གི་རྨ་ནི་འཚོ་མ་ཡིན། །སྨྲས་པས། ཁྱིམ་བདག་ན་རེ་ཚིག་རྩུབ་ཁ་དྲག་གི་ཁ་ནོན་ཡིན། །ང་ལ་སུས་
ཀྱང་ཚིག་ལྡོག་མི་ནུས་ཟེར་ནས་ཚིག་རྩུབ་དང་ཨག་ཙར་ཉི་ཚེ་སྨྲས་པ། ཡུལ་པ་ཁ་ལོག་སྟེ་ཁྱིམ་ཕྲོགས་
ནས་བྲམ་ཟེ་པདྨའི་ངང་ཚུལ་ཅན་ལ་བྱིན་ནོ། །དེར་དྲི་ཟའི་རྒྱལ་པོ་ཟུར་ཕུད་ལྔ་པ་ངོ་མཚར་སྐྱེས་ནས་
ཚིགས་སུ་བཅད་དེ་སྨྲས་པ། ཚིག་རྩུབ་ཀུན་གྱི་ཞེ་བཟློག་པ། །སྨྲས་པས་ཁྱིམ་བདག་ཡུལ་དང་བྲལ། །
- 354 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ངག་འཇམ་ཀུན་གྱི་ཡིད་དང་མཐུན། །བྲམ་ཟེ་ནོར་ལྡན་ངོ་མཚར་ཆེ། །ཨེ་མ་ངོ་མཚར་ཤིན་ཏུ་ཆེ། །ཚིག་
རྩུབ་སྤོངས་ལ་ངག་འཇམ་སྨོས། །ཟེར་རོ། །དེ་ནས་གླིང་དེར་ཚིག་རྩུབ་མོ་སྤངས་ནས་ངག་འཇམ་པོ་
སྨྲས་པས། གླིང་དེའི་སེམས་ཅན་ཐམས་ཅད་མཐོ་རིས་སུ་སྐྱེས་སོ། །དེ་ནས་ངག་(༢༡༠བ)འཁྱལ་ཅལ་
ཅོལ་དུ་སྨྲ་བའི་གླིང་ན། མགར་པ་མུ་ཅོར་དུ་སྨྲ་བ་ཞེས་བྱ་བ་ངག་འཁྱལ་ཅི་རུང་རུང་དུ་སྨྲ་བ་ཅིག་ཡོད་
པས། རྒྱལ་པོའི་ཐུགས་ཀ་ནས་ཡི་གེ་ཎི་ཅིག་སྤྲོས་ཏེ་བཏང་བས། ཎི་དེ་ལས་འབའ་རོ་གྲགས་པ་སེང་གེ་
ཞེས་བྱ་བ་དོན་དང་ལྡན་པའི་གཏམ་ཉི་ཚེ་སྨྲ་བ་ཅིག་ཏུ་གྱུར་ཏོ། །མགར་བའི་ཁྱིམ་དུ་དགེ་སློང་ཉི་མའི་
འོད་ཟེར་ཞེས་བྱ་བ་ཅིག་གིས་ཕྱིན་པས། མགར་བས་ངག་འཁྱལ་ཅི་རུང་རུང་དུ་སྨྲས་པས། འབའ་རོས་
མགར་བ་ལ་བབ་ཅོལ་དུ་མ་སྨྲ། དགེ་སློང་རང་ཡང་བྲང་ཁང་དུ་གཤེགས་འཚལ་བྱས་པས། དགེ་སློང་
ལ་འཚོ་བ་མ་དྲངས་པར་ངག་འཁྱལ་པ་བརྗོད་པས། དགེ་སློང་ཁམས་ལོག་སྟེ་རྦབ་ལ་བྲུལ་ཏེ་གྲོངས་སོ། །
དེར་རྒྱལ་པོས་ངའི་མཆོད་གནས་འདི་ཙུག་ལ་འགྲོ་བ་ཅི་ཡིན་ཟེར། འབའ་རོས་ལོ་རྒྱུས་ཞིབ་ཏུ་སྨྲས་
པས་འབའ་རོ་ལ་བྱ་དགའ་བྱིན། མགར་བའི་ལྕེ་བཅད་དོ། །དེར་ལྷའི་དྲང་སྲོང་སྐར་མདའ་གདོང་གིས་
ཚིགས་སུ་བཅད་དེ་སྨྲས་པ། ངག་འཁྱལ་སྨྲ་བ་སྨྱོན་པ་འདྲ། །མགར་བ་མུ་ཅོར་ལྕེ་དང་བྲལ། །འབའ་
རོས་ནོར་དང་བྱ་དགའ་ཐོབ། །རྣམ་སྨིན་འཕྲལ་བྱུང་ངོ་མཚར་ཆེ། །ངག་འཁྱལ་སྤོངས་ལ་དོན་དམ་སྨྱོས། །
ཟེར་རོ། །དེ་ནས་གླིང་དེར་ངག་འཁྱལ་སྤངས་ནས་དོན་དང་ལྡན་པར་སྨྲས་པས། གླིང་དེའི་སེམས་ཅན་
ཐམས་ཅད་མཐོ་རིས་སུ་སྐྱེས་སོ། །དེ་ནས་ཕྲ་མ་འགྱེད་བྱེད་ཀྱི་གླིང་ན། ཕྲ་མ་སྨྲ་བ་དགའ་བྱེད་ཅེས་བྱ་
བ་ཕྲ་མ་མང་པོ་བྱེད་པ་ཅིག་ཡོད་པ་དེས། འབའ་རོ་ཡུལ་དཔོན་བྱ་བ་ལོངས་སྤྱོད་དང་ལྡན་པ་ཅིག་ཡོད་
པ་དེ་དང༌། རྒྱལ་པོའི་བར་དུ་ཕྲ་མ་བཅུག་སྟེ། ཕྲ་མ་དགའ་བྱེད་ཀྱིས་རྒྱལ་པོའི་རྩར་ཕྱིན་ནས་རྒྱལ་པོ་ལ་
བྲམ་ཟེ་ན་རེ། རྒྱལ་པོས་དཀོར་ནོར་ང་ཆེ་འཁོར་ང་བཟང་། རྒྱལ་པོ་ལ་བདོས་ཀྱང་ཐུབ་བོ་ཟེར་གྱིན་
འདུགག་སྨྲས་ཏེ་ཕྲ་མ་བསྐྱལ་བས་རྒྱལ་པོ་དང་། འབའ་རོ་འཁྲུག་པ་ཆེན་པོ་ཤོར་ཏེ་འཐབས་སོ། །དེར་
རྒྱལ་པོའི་ཐུགས་ཀ་ནས་ཕྲ་མ་འདུལ་བའི་ཡི་གེ་པད་སྤྲོས་པས། པད་དེ་ལས་བྲམ་ཟེ་མཛའ་བོ་(༢༠༡༡ན)
ཞེས་བྱ་བ་འཐབ་པ་ཐམས་ཅད་བསྡུམ་བྱེད་པ་ཅིག་ཏུ་གྱུར་ཏེ། རྒྱལ་པོ་དང་འབའ་རོ་གཉིས་བསྡུམས་
- 355 -



མ་ཎི་བཀའ་འབུམ།
བྱས་ཏེ་རྒྱལ་ཁམས་ཚོ་བདེ་བ་ལ་བཀོད་དོ། །རྒྱལ་པོ་དང་འབའ་རོ་གཉིས་ཀྱིས་ཕྲ་མ་ཡིན་པར་ཤེས་
ནས། ཕྲ་མ་མཁན་གྱི་ལྟེ་བཅད། བྲམ་ཟེ་མཛའ་བོ་བསྡུམས་བྱས་པའི་རྔན་པར་ཁོང་གཉིས་ཀྱིས་གསེར་
སྲང་བརྒྱ་རྩ་དེ་བྱིན་ནོ། །དེ་ཡ་མཚན་ཆེ་ནས་མིའམ་ཅིའི་རྒྱལ་པོས་ཚིགས་སུ་བཅད་དེ་སྨྲས་པ། །ཕྲ་མ་
གཞན་འབྱེད་རྣམ་སྨིན་གྱིས། །ལྕེ་བཅད་ངན་སོང་གནས་སུ་ལྷུང་། བྲམ་ཟེ་མཛའ་བོ་བསྡུམས་མཁན་
དེས། །གསེར་སྲང་ཉིས་བརྒྱའི་བྱ་དགའ་ཐོབ། །རྣམ་སྨིན་འཕྲལ་རྒྱུར་ངོ་མཚར་ཆེ། །ཕྲ་མ་སྤྱོངས་ལ་འཐབ་
རྩོད་སྡུམས། །ཟེར་རོ། །དེ་ནས་གླིང་དེར་ཕྲ་མ་སྤངས་ནས་འཐབ་རྩོད་བསྡུམས་པས་སེམས་ཅན་ཐམས་
ཅད་མཐོ་རིས་སུ་སྐྱེས་སོ། །དེ་ནས་བརྣབ་སེམས་འདོད་པའི་གླིང་ན། ཁྱིམ་བདག་འོད་གསལ་ཞེས་བྱ་
བ་ཤིན་ཏུ་ཕྱུག་པ། རང་གི་ནོར་ལ་ཤིན་དུ་ཆགས་པ། གཞན་གྱི་ནོར་ལ་ཡང་ཁྲོམ་དང་སྒྱུས་འབྲེལ་བ།
ཁྱད་པར་དུ་ཡང་དཀོན་མཆོག་གི་ནོར་ལ་ཤིན་ཏུ་ཆགས་པ་ཅིག་འདུག་པས་རྒྱལ་པོ་ཐུགས་ཀ་ནས་
བརྣབ་སེམས་འདུལ་བའི་ཡི་གེ་མེ་ཅིག་སྤྲོས་པས། མེ་དེ་ལས་ལི་ཙཱ་བྱི་དྲི་མ་མེད་པར་གྲགས་པ་ཞེས་བྱ་
བ་ཆགས་པ་ཐམས་ཅད་དང་བྲལ་བ་ཅིག་ཏུ་གྱུར་རོ། ཁྱིམ་བདག་ལ་སྨྲས་པ། འདི་ཙམ་པའི་ནོར་འདུག་
བཞིན་དུ་ཆོག་ཤེས་མེད་པར་གཞན་གྱི་ནོར་ལ་བརྣབ་པ། ཁྱད་པར་དུ་དཀོན་མཆོག་གི་ནོར་ལ་བརྣབ་
སེམས་པ་འཇིག་རྟེན་འདིར་ཡང་བཀྲ་མི་ཤིས། ཕྱི་མར་ངན་སོང་དུ་ལྟུང་བར་འགྱུར་རོ། །ནོར་ཀྱི་ཞེན་པ་
མི་ལྟོགས་ལ་འོང་བ་ཡིན་ན། ཁྱེད་ཕྱུག་བཞིན་དུ་ནོར་གྱི་ཞེན་པ་དེ་ཙམ་གྱིས་ཅི་བྱེད་སྨྲས་པས། ཁྱིམ་
བདག་ན་རེ་མི་ལྟོགས་ལ་ནོར་གྱིས་དེ་བས་ཀྱང་ཅི་བྱེད་ཟླ་བོ་ནི་མེད། ཕྱུག་པོ་ལ་ཟླ་བོ་དགོས་པ་ཡིན་
མོད། ནོར་ལ་ཆོག་ཤེས་གང་ནས་འོང་དཀོན་མཆོག་གི་ནོར་ལ་མི་རུང་བ་གང་( ༢༡༡བ)ན་འོང་། ཅི་ལ་
འོང་ཟེར་ཞིང་ཞེ་འདོད་བརྣབ་སེམས་ཆེན་པོ་བྱས་པའི་འབྲས་བུས་ནོར་ཐམས་ཅད་ནི་དག་གིས་
ཕྲོགས། ཁོ་རང་གི་སྙིང་མ་ཧཱ་ཀཱ་ལས་བཏོན་ནས་བསད། ཚེ་ཕྱི་མ་ལ་ཡི་དགས་སུ་སྐྱེས་སོ། །ལི་ཙཱ་བྱི་ལ་
རྒྱལ་ཁམས་ཀྱི་མིས་བསྙེན་བཀུར་བྱས་ནས་ནོར་ལ་ཟད་པ་མེད་དོ། །དེ་ཡ་མཚན་ནས་སའི་ལྷ་མོ་བརྟན་
མས་སྨྲས་པ། ཆོག་མི་ཤེས་པའི་འདོད་པ་ལ། །འདིར་སྡུག་ཕྱི་མར་ངན་སོང་མྱོང་། །ཆགས་ཞེན་མེད་
པའི་ལི་ཙ་བྱི། །བདེ་ཞིང་ཕྱུག་པ་ངོ་མཚར་ཆེ། །བརྣབ་སེམས་བསྐྱུངས་ལ་འདོད་ཡོན་སྤྲོངས་། །ཟེར་རོ། །
- 356 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
གླིང་དེ་ན་གནས་པ་རྣམས་ཀྱིས་བརྣབ་སེམས་སྤངས་ནས་འདོད་པ་བསྐྱུངས་པས་སེམས་ཅན་ཐམས་
ཅད་མཐོ་རིས་སུ་སྐྱེས་སོ། །དེ་ནས་གནོད་སེམས་བརྡུང་འཚོག་གི་གླིང་ན། གྱད་ཟླ་བ་བཟང་པོ་ཞེས་བྱ་
བ་ཐམས་ཅད་བརྡུང་ཞིང་འཚོགས་པ་ཅིག་གདའ་སྐད་དོ། །དེར་རྒྱལ་པོའི་ཐུགས་ཀ་ནས་གནོད་སེམས་
འདུལ་བའི་ཡི་གེ་ཧཱུྃ་ཅིག་སྤྲོས་པས། ཧཱུྃ་དེ་ལས་ལྷའི་བུ་གསེར་གཟུངས་ཞེས་བྱ་བ་བྱམས་པ་དང་ལྡན་པ་
ཅིག་ཏུ་གྱུར་རོ། །དེའི་ཚེ་གྱད་ཟླ་བ་བཟང་པོས་གནོད་སེམས་བྱས་པའི་སྐྱོན་གྱིས་གཤིན་རྗེའི་ཕོ་ཉས་
ཁྲིད་ནས་དམྱལ་བར་སྐྱེས་སོ། །ལྷའི་བུ་གསེར་གཟུངས་ནི་བྱམས་པ་དང་ལྡན་པས་མངོན་སུམ་དུ་ལྷ་
ཡུལ་དུ་སྤྱན་དྲངས་སོ། །དེའི་ཚེ་ལྷའི་དབང་ཕྱུག་རྣམ་ཐོས་སྲས་ ཀྱིས་སྨྲས་པ། ཀུན་ལ་གནོད་སེམས་
ལྡན་པ་ཡི། །གྱད་ནི་མངོན་སུམ་གཤིན་རྗེས་ཁྲིད། བྱམས་དང་ལྡན་པའི་གསེར་གཟུངས་ནི། །ལྷ་གནས་
སྤྱན་དྲངས་ངོ་མཚར་ཆེ། །གནོད་སེམས་སྤོངས་ལ་བྱམས་སེམས་བསྐྱེད། །ཟེར་རོ། །གླིང་དེ་གནོད་སེམས་
སྤངས་ནས་བྱམས་སྙིང་རྗེ་བསྐྱེད་པས་སེམས་ཅན་ཐམས་ཅད་མཐོ་རིས་སུ་སྐྱེས་སོ། །དེ་ནས་གྲོང་ཁྱེར་
གྱི་བྱང་ཕྱོགས་ན་ལོག་ལྟ་མུ་སྟེགས་ཀྱི་གླིང་ཡོད་པས། མུ་སྟེགས་འོད་སྲུངས་རྫོགས་བྱེད་བྱ་བ་ཚེ་སྔ་ཕྱི་
མེད། དཀོན་མཆོག་རྫུན་ཡིན་ཟེར་ནས་རང་ཡང་དེ་ལྟར་བསམས་ལ། གཞན་(༢༡༢ན)ལ་ཡང་དེ་ལྟར་
སྟོན་པ་ཅིག་ཡོད་དོ། །དེ་འདུལ་བའི་དོན་དུ་རྒྱལ་པོའི་ཐུགས་ཀ་ནས་ལོག་ལྟ་འདུལ་བའི་ཡི་གེ་ཧཱུྃཅིག་
སྤྲོས་པས། ཧི༔དེ་ལས་དགེ་སློང་སེང་གེ་ཞེས་བྱ་བ་དང་པོ་བྱང་ཆུབ་ཀྱི་མཆོག་ཏུ་སེམས་བསྐྱེད་པ། བར་
དུ་དཀོན་མཆོག་གསུམ་ལ་སྐྱབས་སུ་འགྲོ་བ། ཐ་མར་ཡལ་
ར་ཡང་དག་པར་རྫོགས་པའི་སང་
སངས་རྒྱས་ཐོབ་པར་
སྨོན་ལམ་འདེབས་པ་ཅིག་ཏུ་གྱུར་ཏོ། །མུ་སྟེགས་ལྟ་བ་ལོག་པའི་སྐྱོན་གྱིས་དམྱལ་བར་སྐྱེས་སོ། །དགེ་
སློང་དཀོན་མཆོག་ལ་མོས་པའི་བྱིན་རླབས་ཀྱིས་བདེ་བ་ཅན་གྱི་ཞིང་ཁམས་སུ་སྐྱེས་སོ། ། དེའི་ཚེ་བྱང་
ཆུབ་སེམས་དཔའ་རྡོ་རྗེའི་སྙིང་པོས་སྨྲས་པ། རྫུ་འཕྲུལ་ལྡན་པའི་མུ་སྟེགས་རྫོགས་བྱེད་ཀྱང་། །མངོན་
སུམ་ཉིད་དུ་དམྱལ་བའི་གནས་སུ་སྐྱེས། །ལོག་པར་འཛིན་པ་ཐམས་ཅད་སྙིང་རེ་རྗེ། ། ཡང་དག་ལྡན་
པའི་དགེ་སློང་སེང་གེ་ནི། །དཀོན་མཆོག་གསུམ་ལ་མོས་གུས་བྱས་པ་ཡིས། །ནུབ་ཕྱོགས་བདེ་བ་ཅན་
གྱི་ཞིང་ཁམས་སུ། །སྐྱེས་པ་ཡ་མཚན་ངོ་མཚར་
པར་ཤིན་ཏུ་ཆེ། །ལོག་ལྟ་སྤོངས་ལ་ཡང་དག་ལྟ་ལྡན་མཛོད། །
- 357 -



མ་ཎི་བཀའ་འབུམ།
ཟེར་རོ། །གླིང་དེའི་སེམས་ཅན་ཐམས་ཅད་ཀྱིས་ལོག་ལྟ་སྤངས་ནས་ཡང་དག་པའི་ལྟ་བ་དང་ལྡན་པར་
བྱས་པས་ནུབ་ཕྱོགས་བདེ་བ་ཅན་གྱི་ཞིང་ཁམས་སུ་སྐྱེས་སོ། །གྲོང་ཁྱེར་སིན་ཚོའི་རྒྱལ་པོ་ཆོས་ཀྱི་སེང་
གེས། གྲོང་ཁྱེར་སིན་ཚོའི་ ཕྱོགས་བཞི་ཡི། །གླིང་བཅུའི་སེམས་ཅན་ཐམས་ཅད་ཀུན། ། སྡིག་བཅུ་ངན་
སོང་རྒྱུ་ཡིན་སྤོངས། །དགེ་བཅུ་མཐོ་རིས་རྒྱུ་ཡིན་སྒྲུབས། །ཞེས་གསུངས་པས་གླིང་བཅུའི་མི་རྣམས་ཀྱིས
མི་དགེ་བའི་ལས་ཐམས་ཅད་སྤངས་ནས། དགེ་བ་བཅུ་སྤྱད་པས་འབྲས་བུ་མཐོ་རིས་བདེ་ལྡན་དུ་སྐྱེས་
པར་གྱུར་ཏོ། །དེ་ནས་རྒྱལ་བུ་ཆོས་ཀྱི་སེང་གེས་སྨོན་ལམ་བཏབ་པ། །བདག་སྐྱེ་བ་འདིའི་འོག་རོལ་དུ་
སངས་རྒྱས་འོད་སྲུངས་ཀྱི་བསྟན་པ་ལ། ཕ་མེད་ཀྱི་སྲས་རྒྱལ་སྲས་བྱང་ཆུབ་ཐུགས་ལྡན་ཞེས་བྱ་བར་
གྱུར་ (༢༡༨བ)ནས། རྒྱལ་པོ་དགེ་བ་འབྱུང་གནས་སྡུག་བསྔལ་ལས་ཐར་བར་བྱས་ནས། བདེ་བ་ཡེ་
ཤེས་ཀྱི་ངོ་བོར་གྲུབ་པ་ནི། མི་དགེ་བའི་གླིང་བཅུ་དགེ་བ་བཅུའི་གླིང་བཅུ་ཐོབ་པ་ཇི་ལྟ་བ་དེ་ལྟར་གྱུར་
ཅིག་ཅེས་སྨོན་ལམ་བཏབ་བོ། །རྒྱལ་བུ་ཆོས་ཀྱི་སེང་གེར་སྐྱེས་པའི་སྐབས་ཀྱི་མཛད་པའོ།། །།
རྒྱལ་བུ་བྱང་ཆུབ་ཐུགས་ལྡན་དུ་སྐྱེས་པའི་སྐབས་ཀྱི་མཛད་པ།
དེ་ནས་འཇིག་རྟེན་གྱི་ཁམས་བདེ་བཀོད་ཅེས་བྱ་བར་སངས་རྒྱས་འོད་སྲུངས་ཀྱི་བསྟན་པ་ལ་
གྲོང་ཁྱེར་པདྨ་ཅན་ན་རྒྱལ་པོ་དགེ་བའི་འབྱུང་གནས་ཞེས་བྱ་བ། ལོངས་སྤྱོད་དང་ལྡན་པ་ཆོས་ཀྱི་རྒྱལ་
སྲིད་འཛིན་པ་ཅིག་ཡོད་པ་ལ། བྲམ་ཟེ་དགའ་བྱེད་ཀྱི་བུ་མོ་སྲིད་ཐུབ་འཛིན་ཞེས་བྱ་བ་ལ་སོགས་པ་
བཙུན་མོ་བདུན་ཡོད་ཀྱང༌། རིགས་རྒྱུད་འཛིན་པའི་རྒྱལ་པོ་དང་ལྷ་གཅིག་གང་ཡང་མེད་དེ་ཐུགས་མུག་
སྐང། དེར་ གྲོང་ཁྱེར་པདྨ་ཅན་གྱི་ནུབ་ཕྱོགས་ན། སྔོན་སངས་རྒྱས་དང་བྱང་ཆུབ་སེམས་དཔའ་རབ་
གནས་བྱས་པའི་མཆོད་རྟེན་ཅིག་ལ་རྒྱལ་པོའི་བློན་པོ་རིགས་ལྡན་དགའ་ཞེས་བྱ་བ་ཅིག་གིས། བཙུན་
མོ་བྲམ་ཟེ་མོ་སྲིད་ཐུབ་འཛིན་ཀྱིས་སྣ་དྲངས་པའི་བཙུན་མོ་བདུན་པོ་ཁྲིད་ནས། མཆོད་རྟེན་ལ་བསྐོར་བ་
དང་ཕྱག་བྱས། མཆོད་པའི་བྱེ་བྲག་མང་པོ་ཁྱེར་ནས་བྱིན་རླབས་ཞུས་པས་སང་ཕོད་ལོ་དུས་ན་ལྷ་ལྕམ་
- 358-



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
གསུམ་སྐུ་བལྟམས་སོ། །རྒྱལ་པོས་མཆོད་རྟེན་དེ་ལ་བྱིན་རླབས་ཡོད་པར་ཤེས་ཏེ། བློན་པོ་དང་བཙུན་
མོ་རྣམས་ཁྲིད་ནས་དེར་ཕྱིན་ཏེ་བྱིན་བརླབས་ཞུ་
པ་ཞུས་པས་ཀྱང་སྲས་མ་འཁྲུངས་ཤིང་། །རྒྱལ་པོ་ལ་རྒྱལ་བུ་
མེད་པས་ཡི་མུག་སྟེ་མྱ་ངན་གྱི་ཁང་པར་བཞུགས་སོ། །དེར་བློན་པོ་རིགས་ལྡན་དགས་སངས་
།ས་སངས་རྒྱས་འོད་
སྲུངས་ཀྱི་དྲུང་དུ་ཕྱིན་ཏེ་མཆོད་པའི་བྱེ་བྲག་མང་པོ་ཕུལ་ནས་ཞུས་སོ། །པདྨ་ཅན་གྱི་རྒྱལ་པོ་དགེ་འབྱུང་
ལ། །བྲམ་ཟེའི་བུ་མོ་སྲིད་ཐུབ་བཙུན་མོར་བསླངས། །རྒྱལ་བུ་མེད་པར་ཁྱིམ་སྐྱོང་བཙུན་མོ་དྲུག །བསླངས་
ཀྱང་རིགས་རྒྱུད་འཛིན་པའི་རྒྱལ་བུ་མེད། །པདྨ་ཅན་གྱི་མཆོད་རྟེན་ཆེན་པོ་ལ། །མོས་གུས་བྱིན་རླབས་
ཞུས་པས་ལྷ་ལྕམ་(༢༡༣ན)གསུམ། །བཙས་པར་གྱུར་ཀྱང་རྒྱལ་སྲིད་མི་སྐྱོང་བས། སང་ཕོད་རྒྱལ་པོ་
བཙུན་མོ་འཁོར་བཅས་ཀྱིས། །མཆོད་པ་ཕུལ་ནས་རིགས་ཀྱི་རྒྱལ་བུ་ཞུས། །ཞུས་པར་གྱུར་ཀྱང་བཙུན་
མོ་དྲུག་པོ་ལ། །རྒྱལ་ས་འཛིན་པའི་རིགས་རྒྱུད་རྒྱལ་བུ་མེད། །རྒྱལ་པོ་ཡི་མུག་མྱ་ངན་ཁང་པར་ཞུགས། །
དེ་ལ་སངས་རྒྱས་ཐུགས་རྗེས་གཟིགས་པར་ཞུ། །ཞེས་བློན་པོ་རིགས་ལྡན་དགས་གསོལ་པས། སངས་
རྒྱས་འོད་སྲུངས་ཀྱི་ཞལ་ནས། ཉོན་ཅིག་བློན་པོ་རིགས་ལྡན་དགའ། །པདྨ་ ཅན་ན་བཞུགས་པ་ཡི། །
རྒྱལ་པོ་དགེ་བ་འབྱུང་གནས་དེས། །ཚེ་སྔོན་ལྷ་ཡི་ལུས་བླངས་ནས། །ལྷ་མ་ཡིན་དང་རྩོད་དུས་སུ། །ལྷ་
མིན་རྒྱལ་པོའི་རྒྱལ་བུ་ཅིག །སྐྱབས་གསོལ་ཞུས་ནས་ལྷ་ཡིས་བསད། །དེ་ཡི་ལས་ཀྱི་རྣམ་སྨིན་ཡིན། །
ཞེས་གསུངས་སོ། །བློན་པོ་སངས་རྒྱས་ལ་ལོ་རྒྱུས་ལེགས་པར་ཞུས་པས་སངས་རྒྱས་ཀྱི་ཞལ་ནས། །
གྲོང་ཁྱེར་པདྨ་ཅན་གྱི་རྒྱལ་པོ་དགེ་བའི་འབྱུང་གནས་འདིས་སྐྱེ་བ་འདིའི་སྔ་རོལ་དུ། སུམ་ཅུ་རྩ་གསུམ་
ན་ལྷའི་གྲོང་ཁྱེར་ལྟ་ན་སྡུག་ཅེས་བྱ་བ། རྒྱུ་རིན་པོ་ཆེ་སྣ་ལྔ་ལས་གྲུབ་པ་སྒོ་སྟོང་ཡོད་པ། ལྷའི་བུ་གཞོན་
ནུ་གོ་མཚོན་ཐོགས་པ་མང་པོས་བསྲུང་བ། དེའི་དབུས་ན་རྣམ་པར་རྒྱལ་བའི་ཁང་བཟངས་ཞེས་བྱ་བ་
རྒྱར་དཔག་ཚད་སྟོང་ཡོད་པ། རྒྱུ་རིན་པོ་ཆེ་སྣ་ལྔ་ལས་གྲུབ་པ་དེ་ན། ལྷའི་དབང་པོ་བརྒྱ་བྱིན་བཞུགས་
སོ། །རི་རབ་ཀྱི་ཁང་བསེང་ན་ལྷ་མ་ཡིན་གྱི་རྒྱལ་པོའི་གྲོང་ཁྱེར་གསེར་ལྡན་ཞེས་བྱ་བ་དང་། ཕོ་བྲང་གདམས་
པ་ཅན་བྱ་བ་ཡོད། དེ་ན་ཚལ་དགའ་བ་དང༌། ཀུན་དགའ་ར་བ་དང་། ཡངས་ཤིང་དགའ་བ་དང་། ཤིན་
ཏུ་དགའ་བའི་ཚལ་དང་། སྐྱེད་མོས་ཚལ་བཞི་ཡང་མིང་དེ་དང་འདྲ་བ་བཞི་ཡོད་དེ། དེ་ན་བཟོ་བོ་ཡ་མ་
- 359 -



མ་ཎི་བཀའ་འབུམ།
དང་། ནོར་བཟང་དང༌། ཙི་ཏ་དང་གསུམ་ཡོད། ཨ་མོ་ལི་ཀའི་རྡོ་ལེབ་དང་། རྟ་ཕོ་བྲག་འབྱིན་ (༢༡༣བ)
དང་། གླང་པོ་ཆེ་གང་བརྩེགས་དང་། །ནོར་བུ་རིན་པོ་ཆེ་གསལ་འཕྲོ་ཞེས་བྱ་བ་ལ་སོགས་པ་ཡོད་པའི་
གནས་དེའི་ལྷ་མ་ཡིན་དང༌། རྣམ་པར་རྒྱལ་བའི་ཁང་བཟངས་ཀྱི་ལྷ་རྣམས་འཐབས་པས། ལྷ་རྣམས་
རྒྱལ་ལྷ་མ་ཡིན་རྣམས་ཕམ་མོ། །དེའི་ཚེ་ལྷ་མ་ཡིན་གྱི་བུ་གཅིག་པོས། རྒྱལ་པོ་དགེ་བའི་འབྱུང་གནས་
ལྷར་སྐྱེས་པའི་དུས་སུ་ཁོ་ལ་སྐྱབས་ཞུས་པས། སྐྱབས་མ་གནང་བར་ཁོ་རང་གིས་བསད་དོ། །དེའི་ལས་
ཀྱི་རྣམ་པར་སྨིན་པ་དང་གཅིག །ལྷ་མིན་རྒྱལ་པོ་དམོད་པ་དང་གཉིས་ཀྱིས་སྐྱེ་བ་འདིར་སྲས་མི་འོང་
གསུང་ངོ༌། །དེར་བློན་པོ་རིགས་ལྡན་དགས་རྒྱལ་པོ་དགེ་བའི་འབྱུང་གནས་ཀྱི་སྙན་དུ་བརྗོད་པས་སྨྱོས་
པར་གྱུར་ཏེ་མྱ་ངན་གྱི་ཁང་པར་བཞུགས་སོ། །བློན་པོ་རིགས་ལྡན་དགས་སངས་རྒྱས་ལ་མཆོད་པ་ཕུལ་
བསྐོར་བ་བྱས་ཕྱག་བཙལ་ནས། རྒྱལ་པོ་ཆེན་པོ་མྱ་ངན་ལས་ཐར་བར་མཛད་དུ་གསོལ་ཞེས་གསོལ་བ་
བཏབ་པ་དང་། རྒྱལ་པོའི་མནལ་ལམ་དུ་ལྷ་ལྕམ་གསུམ་པོའི་ཆེ་བའི་ཐུགས་ཀ་ནི་རིན་པོ་ཆེ་མེན་ཤེལ་
གྱི་ཇོ་བོ་སྤྱན་རས་གཟིགས་ཅིག་བཞུགས་འདུག་པ་དང་། ནམ་ཕྱེད་ནས་ལྷ་ལྕམ་གྱི་མནལ་ལམ་ན་ཇོ་བོ་
སྤྱན་རས་གཟིགས་ཀྱིས་སྐུ་ཁྲུས་གསོལ་བ་དང་། ཐོ་རེངས་བློན་པོ་རིགས་ལྡན་དགའི་མནལ་ལམ་ན་ལྷ་
ལྕམ་གྱི་སྐུ་ལ་ཉི་མ་ཤར་ནས་འོད་ཟེར་གྱིས་འཇིག་རྟེན་གྱི་ཁམས་ཁེངས་འདུག་པ་ཅིག་རྨིས་སོ། །དེར་
རྒྱལ་པོ་དགེ་བའི་འབྱུང་གནས་ཀྱི་ཞལ་ནས། ཀྱེ་གསོན་ཅིག་བློན་པོ་ཆེན་པོ་རིགས་ལྡན་དགའ། །མདང་
གཉིད་ཐུམ་ཅིག་ལོག་པའི་རྨི་ལམ་ན། །བུ་མོ་འདི་ཡི་སྙིང་ག་ན། །ཤེལ་གྱི་ཐུགས་རྗེ་ཆེན་པོ་ཅིག །བཞུགས་
ནས་འདུག་པ་བདག་ལ་རྨི། །རྨི་ལྟས་བཟང་བས་ཁྲུས་གྱིས་ལ། །སེམས་བསྐྱེད་ལྡན་པས་ཕྱོགས་བཅུ་
ཡི། །བདེ་གཤེགས་མ་ལུས་ཐམས་ཅད་ལ། །ལུས་ངག་ཡིད་གསུམ་ཕྱག་འཚོལ་ལ། །སྡོམ་པའི་དོན་ལ་
གནས་པར་མཛོད། ཅེས་གསུངས་སོ། །དེ་ནས་ལྷ་ལྕམ་(༢༡༤ན)སྐུ་ལུས་མ་བདེ་ནས་བློན་པོ་ལ་སྨྲས་
པ། ཐབས་ནི་གང་ལེགས་ རིགས་ལྡན་དགའ། །མི་མེད་གྲོགས་མེད་ལུས་མི་བདེ། །མི་སྲིད་པ་ལ་སྲིད་
པ་བྱུང་། །ཡུལ་ནི་ངོ་ཚ་སྲོག་འདོར་རམ། །ཐབས་མ་རྙེད་པ་ཇི་ལྟར་བགྱི། །གང་ལེགས་བློན་པོས་བཀའ་
སྩོལ་ཅིག །ཅེས་སྨྲས་པས་བློན་པོ་ན་རེ། །གསོན་ཅིག་ལྷ་ལྕམ་ཐུགས་ལ་དགོངས་། །ཡབ་ཀྱི་མནལ་ལམ་
- 360 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ས་
བཟང་བ་དང༌། །ལྷ་ལྕམ་སྐུ་ལུས་གནོང་བ་གཉིས། །དུས་ཚོད་མཚུངས་པས་རྟེན་འབྲེལ་བཟང་། །ཞེས་
གསུངས་སོ། །དེ་ནས་ཟླ་བ་དགུ་ངོ་བཅུ་ནས་ལྷ་ལྕམ་མ་ལ་སྲས་ཅིག་བལྟམས་པ་དང་། སྲས་དེའི་མཚན་
ནི་བྱང་ཆུབ་ཐུགས་ལྡན་ཞེས་བཏགས་སོ། །སྲས་དེ་ཡང་སྤྲུལ་པའི་སྐུའི་ངོ་བོ་དང་ལྡན་ཏེ། སངས་རྒྱས་
འོད་སྲུངས་ཀྱིས་གཟིགས་པས། སྤྲུལ་པའི་སྐུ་ཅིག་གིས་འགྲོ་བ་སེམས་ཅན་གྱི་དོན་བྱེད་པ་གཟིགས་སོ། །
ས་ལ་གནས་པའི་བྱང་ཆུབ་སེམས་དཔའ་རྣམས་ཀྱིས། སྲས་དེ་བྱང་ཆུབ་སེམས་དཔའ་འཕགས་པ་སྤྱན་
རས་གཟིགས་སུ་མཐོང་ངོ༌
། །བློན་པོ་རིགས་ལྡན་དགས་རྒྱལ་པོ་མྱ་ངན་ལས་ཐར་བར་བྱེད་པའི་སྤྲུལ་པ་
ཅིག་ཏུ་མཐོང་ངོ༌། །རྒྱལ་པོ་དགེ་བའི་འབྱུང་གནས་ཀྱི་ཞལ་ནས། བདག་ལ་རྒྱལ་བུ་མེད་ཀྱི་རྟིང་ལ་ལྷ་
ལྕམ་གྱི་སྲས་དེ་རྒྱལ་སྲིད་འཛིན་པར་དབང་བསྐུར་གསུང་བ་ལ། ལྷ་ལྕམ་གྱི་སྲས་བྱང་ཆུབ་ཐུགས་ལྡན་
གྱི་ཞལ་ནས། མེས་པོ་དགེ་བའི་འབྱུང་གནས་ཁྱོད་ཀྱིས་བདག་རྒྱལ་སྲིད་ལ་དབང་བསྐུར་བར་མི་རིགས་
ཏེ། བདག་རྒྱལ་སྲིད་ལ་དབང་བསྐུར་ན་མྱུར་དུ་ཚེའི་དུས་བྱེད་པར་འགྱུར་རོ་གསུང་ངོ༌། །དེ་ཇི་ལྟར་
ལགས་ཞུས་པས། རྒྱལ་པོ་དགེ་བའི་འབྱུང་གནས་ཁྱོད། ཚེ་སྔོན་ལྷའི་ལུས་བླངས་ནས་བླ་མ་ཡིན་གྱི་
རྒྱལ་བུ་བསད་པའི་རྣམ་སྨིན་གྱིས་རྒྱལ་བུ་མི་མངའོ། །བརྒྱ་ལ་རྒྱལ་བུ་སྐྱེས་པར་གྱུར་ན་ཡང་རྒྱལ་སྲིད་
མི་སྐྱོང་བར་འཆི་བར་འགྱུར་བས་རྒྱལ་སྲིད་ལ་དབང་མི་བསྐུར་(༢༡༤བ)བར་རིགས་སོ། །དེར་བློན་པོ་
རིགས་ལྡན་ དགའི་ཐུགས་དགོངས་ལ། རྒྱལ་ སྲས་ བྱང་ཆུབ་ཐུགས་ལྡན་འདི་སྤྲུལ་པ་ཡིན་ངེས་ཏེ།
པ་རྒྱས་འོད་སྲུངས་ཀྱི་དགོངས་པ་བཞིན་མཁྱེན་པར་འདུག་པས་རྒྱལ་པོ་སྐྱེ་བ་འཕོས་པ་དྲན་ན། ཁོ་
རང་ཡང་སྐྱེ་བ་འཕོས་པ་དྲན་ཏེ་འོང་སྙམ་ནས། རྒྱལ་སྲས་བྱང་ཆུབ་ཐུགས་ལྡན་ཁྱེད་གང་ནས་སྐུ་འཕོས་
པ་ལགས་ཞུགས་པས། བློན་པོ་ཆེན་པོ་གསོན་ཅིག །བདག་གིས་འཁོར་བ་མ་སྟོངས་ཀྱི་བར་དུ་སེམས་
ཅན་གྱི་དོན་བྱེད་པར་སྨོན་ལམ་བཏབ་པས་བདག་འདིར་སྐྱེས་པ་ཡིན་ལ། ཚེ་སྔོན་ཡང་སངས་རྒྱས་
གསེར་ཐུབ་ཀྱི་བསྟན་པ་ལ་ཡུལ་ཕུག་རོན་ཅན་དུ་ཕོ་བྲང་སིན་ཚོའི་རྒྱལ་པོ་ཆོས་ཀྱི་འབྱུང་གནས་ཀྱི་རྒྱལ་
བུ་ཆོས་ཀྱི་སེང་གེར་སྐྱེས་ནས་མི་དགེ་བའི་གླིང་ཐམས་ཅད་དགེ་བ་བཅུ་ལ་བཀོད་པ་ལགས་སོ་ཞེས་
གསུངས་པས། །རྒྱལ་པོ་དགེ་བའི་འབྱུང་གནས་དང༌། བློན་པོ་རིགས་ལྡན་དགའ་དང་། བཙུན་མོ་བྲམ་
སངས་
- 361 -



མ་ཎི་བཀའ་འབུམ།
ཟེ་མོ་སྲིད་ཐུབ་འཛིན་ལ་སོགས་པ་རྣམས་སྡུག་བསྔལ་ལས་ཐར་ནས་བདེ་བ་དང་ལྡན་པར་གྱུར་རོ། །དེ་
ནས་རྒྱལ་སྲས་བྱང་ཆུབ་ཐུགས་ལྡན་དེས། བདག་བསྟན་པ་ ་དིའི་འོག་རོལ་དུ་སངས་རྒྱས་ཤཱཀྱ་ཐུབ་
པའི་བསྟན་པ་ལ། རྒྱལ་པོ་སྲོང་བཙན་སྒམ་པོ་ཞེས་བྱ་བར་འཁྲུངས་ནས། བོད་མུན་པའི་སྨག་རུམ་དང་
འདྲ་བ་དེར་དཀོན་མཆོག་གསུམ་གྱི་རྟེན་གང་དྲངས་ཏེ་དམ་པའི་ཆོས་ཉི་མ་ཤར་བ་བཞིན་བྱེད་པར་གྱུར་
ཅིག་ཅེས་སྨོན་ལམ་བཏབ་ནས་འོད་དུ་ཡལ་ལོ། །རྒྱལ་བུ་བྱང་ཆུབ་ཐུགས་ལྡན་དུ་སྐྱེས་པའི་སྐབས་ཀྱི་
མཛད་པའོ།། །།
དེ་དག་ནི་སངས་རྒྱས་གཞན་གྱི་བསྟན་པ་ལ་མཛད་པའི་ལོ་རྒྱུས་སོ། །དེའི་གོང་དུས་སངས་རྒྱས་
ཤཱཀྱ་ཐུབ་པའི་བསྟན་པ་ལ་མཛད་པའི་ལོ་རྒྱུས་དང་གཉིས་ཀྱི་མཛད་པ་ལོ་རྒྱུས་ཀྱི་སྐོར་བསྟན་ཏོ། །
རྒྱལ་བུ་འཇིག་རྟེན་དབང་ཕྱུག་གི་སྐྱེས་རབས།
རྒྱལ་བུ་འཇིག་རྟེན་དབང་ཕྱུག་གི་སྐྱེས་ རབས་བཞུགས། ཨོཾ་མ་ཎི་པདྨེ་ཧཱུྃ། ཐུགས་རྗེ་ཆེན་པོ་ལ་
ཕྱག་འཚལ་ལོ། །ཐུགས་( ༢༡༥ན)རྗེ་ཆེན་པོའི་སྤྲུལ་པ་ཆོས་སྐྱོང་བའི་རྒྱལ་པོ་མངའ་བདག་སྲོང་བཙན་
སྒམ་པོ་དེ་ཤིང་མོ་ཡོས་ཀྱི་སྟོན་ཟླ་ར་བའི་ཚེས་བརྒྱད་ལ། ལོ་གསར་མཆོད་པའི་ཚོགས་གྲལ་དུ་རྒྱལ་པོ་
བཞད་ པར་ གྱུར་ པ་ ལས། བློན་པོ་མགར་ སྟོང་བཙན་ཡུལ་བསྲུངས་དང༌། ལོ་ཙཱ་བ་ཐོན་མི་སམྦྷོ་ཊ་
གཉིས་སྟན་ལས་ལངས་ཏེ། གུས་པས་ཐལ་མོ་སྦྱར་ནས། ལུས་ངག་ཡིད་གསུམ་གྱིས་ཕྱག་བཙལ་ཏེ་
ཞུས་པ། ཀྱེ་ཧོ་རྒྱལ་པོ་ཆེན་པོ་ལགས། རེས་ཀྱིས་བློན་མི་ལོ་སུམ་ཅུ་ཙམ་བྱས་པའི་བར་དུ་བཞད་པ་མ་
མཐོང་ན། ད་རེས་བཞད་པའི་རྒྱུ་ཅི་ལགས། བདག་ཅག་རྣམས་ལ་བཤད་དུ་གསོལ་ཞེས་ཞུས་པས། །
རྒྱལ་པོས་བཀའ་སྩལ་པ། བདག་གིས་སྐྱེ་བ་དཔག་ཏུ་མེད་པ་ཅིག་དྲན་ཏེ། སྔོན་བསྐལ་པ་དགུ་བརྒྱ་
དགུ་བཅུ་རྩ་གཅིག་གི་གོང་དུ་སངས་རྒྱས་འོད་མཛད་ཡེ་ཤེས་ཏོག་གི་བསྟན་པ་ལ། བདག་རྒྱལ་པོར་
སྐྱེས་ཏེ་སྦྱིན་པ་བཏང་བས། ད་ལྟ་བདེ་སྡུག་གི་ལས་དྲན་པས་དགའ་བ་ཡིན། དེའི་བྱས་ལུགས་ཁྱེད་ལ་
- 362 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
བཤད་ ཀྱིས་ལེགས་པར་ཡིད་ལ་ཟུངས་ཤིག་དང༌། ངས་བཤད་པར་བྱའོ་གསུངས་ནས། སྔོན་ཡུལ་སྒྲ་
གཅན་བྱ་བ་ན་ཡབ་སྒྲ་དབྱངས་རྔ་སྒྲའི་རྒྱལ་པོ་ཞེས་བྱ་བ་ལ། ལོངས་སྤྱོད་བསམ་གྱིས་མི་ཁྱབ་པ་ཡོད།
བཙུན་མོ་ལྔ་བརྒྱ་ཡོད་ཀྱང་སྲས་མེད་དེ། བྲམ་ཟེ་མོ་ཅིག་ལ་མོ་བཏབ་པས། རི་རྒྱལ་གྱི་ལྷ་ཀླུ་མཆོད་ན་
བུ་འོད་ཟེར། རི་རྒྱལ་དུ་ཟས་ཚོགས་མང་པོ་ཁྱེར་ནས། ལྷ་ཀླུ་ཐམས་ཅད་མཆོད་པས། བཙུན་མོ་ཐ་ཆུངས་
དྲི་མ་མེད་པ་ལ་བུ་ཅིག་བཙས་ཟེར་བ་ཀུན་གྱིས་ཐོས་ནས་དགའ། བྲམ་ཟེ་ཅིག་ལ་མཚན་བསྟན་པ།
རྒྱལ་བུ་འདི་ཤིན་ཏུ་བཀྲ་ཤིས་ཏེ། མཚན་ལྡན་སྐུ་ལ་འོད་ཟེར་འཕྲོ། །སེར་སྣ་མེད་ཅིང་ཐུགས་རྗེ་ཆེ། །
རྫོགས་པའི་སངས་རྒྱས་འཇིག་རྟེན་འདྲེན། །དབང་ཆེན་ནོར་ཕྱུག་ཀུན་གྱིས་ཁུར། །མཚན་ཡང་རྒྱལ་བུ་
འཇིག་རྟེན་དབང་ཕྱུག་བྱ་བར་བཏགས་སོ། །དེ་ནས་བཙས་སྟོན་བྱས་ཏེ། རྒྱལ་བུ་སྲུང་(༢༡༥བ)བའི་མ་
མ་བཞི་བསྐོས་ཏེ། གཅིག་ནི་རྩེད་མོ་རྩེ་བའི་མ་མ་ལ་བསྐོས། གཅིག་ནི་ནུ་ཞོ་ལྡུད་པའི་མ་མ་ལ་བསྐོས།
གཅིག་ནི་བར་ཆད་སྲུང་བའི་མ་མ་ལ་བསྐོས། གཅིག་ནི་པང་དུ་འཚོ་བའི་མ་མ་ལ་བསྐོས་སོ། །དེ་ནས་
རྒྱལ་བུ་དེ་ཆེར་སྐྱེས་ཏེ་ལོ་བཅུ་དྲུག་ལོན་ཙ་ན། བཟོ་བཤད་དང་ཡིག་རྩིས་དང་། འཕོང་རྩལ་དང་། རོལ་
མོའི་རྣམ་པ་ཐམས་ཅད་ཀྱང་ལོབས། ཡབ་ཡུམ་གཉིས་ལ་ནི་བུ་གཅིག་པའི་མ་བཞིན་དུ་རིམ་གྲོ་བྱེད་དོ། །
དེར་ཡབ་ཀྱིས་རྒྱལ་བུའི་ཕོ་བྲང་མཛེས་པ་ལྟ་ན་སྡུག་པ་བརྩིགས་ནས། རྒྱལ་བུ་གདན་སར་འདོན་སྙམ་
པ་ལ། རྒྱལ་བུ་ན་རེ། ཇི་སྲིད་དགེ་བའི་རྩ་བ་མ་རྫོགས་པར། །དེ་སྲིད་སྟོང་ཉིད་དམ་པ་ཐོབ་མི་བྱེད། །
གསུངས་ནས་སྦྱིན་པ་ལ་དགའ། སེམས་ཅན་མཐོང་ངོ་ཅོག་བདེ་ཞིང་སྐྱིད་པ་ལ་དགའ་བས། བླུན་པོ་
གཏི་མུག་ཅན་སྦྱིན་པ་མི་གཏོང་བ་ནི་བདག་གིས་བདག་བསླུས་ཏེ་ངན་སོང་དུ་འགྲོ །མཁས་པ་ཤེས་
རབ་ཅན་སྦྱིན་པ་གཏོང་བ་ནི་སངས་རྒྱས་སྒྲུབ་པ་ཡིན་ནོ། །བདེ་བ་ནས་བདེ་བར་སྐྱེ་སྟེ་སྦྱིན་པ་མངོན་དུ་
རྫོགས་པར་བྱེད་གསུངས་ནས། རྒྱལ་བུ་དེ་བྱུང་ཆུབ་ཀྱི་ཤིང་དྲུང་དུ་སངས་རྒྱས་ཡེ་ཤེས་འོད་མཛད་ཏོག་
ལ་མཆོད་པ་ལ་ཕྱིན་པའི་ལམ་ཁར། བུ་མོ་ལྟ་ན་སྡུག་པ་གཉིས་དང་ཕྲད་པས། བུ་མོ་གཉིས་ན་རེ། རྒྱལ་
བུ་གར་བགཤེགས་ཟེར། རྒྱལ་བུས་ང་སངས་རྒྱས་ལ་མཆོད་པ་བྱེད་དུ་འགྲོ་བྱས་པས། བུ་མོ་གཉིས་ཀྱིས་
རྒྱལ་བུ་ལ་ཕྱག་བྱས་ཏེ། གཅིག་གིས་མེ་ཏོག་ཨུ་དུམ་ཝཱ་ར་བདུན་ཕུལ། གཅིག་གིས་ལྔ་ཕུལ་ཏེ། ངེད་
ཁ 363 -



མ་ཎི་བཀའ་འབུམ།
གཉིས་ཇི་སྲིད་བྱང་ཆུབ་མ་ཐོབ་ཀྱི་བར་དུ། རྒྱལ་བུའི་བཙུན་མོ་བྱེད་པར་ཤོག་ཤིག་ཅེས་སྨོན་ལམ་
བཏབ་བོ། །རྒྱལ་བུའི་ཞལ་ནས། ང་སྦྱིན་པ་ལ་ཞུགས་པས་ལོངས་སྤྱོད་ཅི་ཡོད་སྦྱིན་པར་གཏོང་བས།
ཁྱེད་རང་གཉིས་དབུལ་ཏེ་སྡུག་བསྔལ་མྱོང་པས་དེ་ལྟར་སྨོན་ལམ་མ་བཏབ་ཅིག་བྱས་པས། ངེད་གཉིས་
ཀྱི་སྦྱིན་པའི་གྲོགས་བྱ་ཡིས་ཐུགས་རྗེས་ཟུངས་ཤིག་ཟེར་རོ། །རྒྱལ་བུས་ཁྱེད་རང་གཉིས་སློང་ན་ཡང་
སྟེར་(༢༡༦ན)ཕོད་དམ་བྱས་པས། སྲོག་ལ་བབ་ཀྱང་རྒྱལ་བུའི་སྦྱིན་པ་ལ་གེགས་མི་བྱ་བར་བཀའ་མི་
བཅག་ཟེར་ནས། བཙུན་མོ་བྱེད་པར་བྱས། རྒྱལ་བུས་བུ་མོ་གཉིས་དང་འགྲོགས་ནས། སངས་རྒྱས་ཡེ་
ཤེས་འོད་མཛད་ཏོག་ཅན་དུ་ཕྱིན་ཏེ། རྒྱལ་བུས་གསེར་གྱི་དོང་ཙེ་དགུ་ཕུལ། བུ་མོ་གཅིག་གིས་མེ་ཏོག་
ཨུ་དུམྦུ་ར་བདུན་ཕུལ། གཅིག་གིས་པདྨ་ལྔ་ཕུལ་ནས་བྱང་ཆུབ་ཀྱི་མཆོག་ཏུ་སེམས་བསྐྱེད་དོ། །དེ་ནས་
རང་ཡུལ་དུ་ལོག་པའི་ལམ་དུ། རྒྱལ་བུས་ཁྱེད་གཉིས་ཀྱི་ཡུལ་གང་ན་ཡོད། ཡབ་ཇི་སྐད་བྱ་བ་ཡིན། །
མིང་ཅི་ཡིན་དྲིས་པས། བུ་མོ་གཅིག་གིས་ངའི་ཡུལ་གྲགས་པ་ བྱ་བ་ཡིན། ཡབ་རྒྱལ་པོ་གྲགས་པའི་
འབྱུང་གནས་བྱ་བ་ཡིན། བདག་རང་ཉི་ཟླ་སྒྲོན་མ་བྱ་བ་ཡིན་ཟེར་རོ། །གཅིག་ན་རེ་ཡུལ་པདྨོ་བྱ་བ་ཡིན།
ཡབ་རྒྱལ་པོ་དྲི་མ་མེད་པ་བྱ་བ་ཡིན། མིང་ནམ་མཁའ་སྒྲོན་མ་བྱ་བ་ཡིན་ཟེར་རོ། །དེ་ནས་རང་རང་གི་
ཡུལ་དུ་ཕྱིན་ནས་གནས་སོ། །རྒྱལ་བུ་འཇིག་རྟེན་དབང་ཕྱུག་གི་ཡབ་གྲོང་ཁྱེར་ཆེན་པོ་སྟོང་རྩ་བརྒྱད་ལ་
དབང་བྱེད། བཙུན་མོ་ལྔ་བརྒྱ་ཡོད། བློན་པོ་བཞི་སྟོང་ཡོད། རྒྱལ་ ཕྲན་དྲུག་ཅུས་མཐའ་ སྲིད་སྐྱོང་། རྟ་
དང་གླང་པོ་ལྔ་སྟོང་ཡོད། རིན་པོ་ཆེའི་བང་མཛོད་བསམ་གྱིས་མི་ཁྱབ་པ་གཞན་ལ་ཁྱད་དུ་འཕགས་པ
ཡིད་བཞིན་གྱི་ནོར་བུ་རིན་པོ་ཆེ་ཡོད་དེ། རྒྱལ་པོ་དེ་ཡང་གཞན་ལས་ཆེ་བ་ཡིན། དེའི་ཚེ་བཙུན་མོ་
གཉིས་འགུགས་པའི་ཕོ་ཉ་གཏོང་ངོ་ཟེར་ནས། བློན་རྟ་པ་བརྒྱ་ལ་གསེར་གྱི་དོང་ཙེ་བརྒྱ་བསྐུར་ནས།
ཟླ་སྒྲོན་མ་འགུགས་སུ་གཏོང་ངོ༌། །ཡང་རྟ་པ་བརྒྱ་ལ་དངུལ་གྱི་དོང་ཙེ་བརྒྱ་བསྐུར་ནས། ནམ་མཁའ་
སྒྲོན་མ་འགུགས་སུ་གཏོང་ངོ༌། །བུ་མོ་གཉིས་ལ་བཟང་ངན་མེད་ཀྱང་། རྒྱལ་པོ་ལ་མངའ་ཐང་ཆེ་ཆུང་
ཡོད་པས་གསེར་དངུལ་གྱི་ཁྱད་བྱས་སོ། །རྒྱལ་པོ་གྲགས་པའི་འབྱུང་གནས་ལ་གསེར་གྱི་དོང་ཙེ་བརྒྱ་
ཕུལ་ནས། གཡུ་སྒྲ་ཅན་གྱི་རྒྱལ་པོ་སྒྲ་དབྱངས་རྔ་སྒྲའི་སྲས་( ༢༡༦བ)རྒྱལ་བུ་འཇིག་རྟེན་དབང་ཕྱུག་ལ་
ཉི་
- 364 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
བཙུན་མོ་སློང་བའི་ཞུ་རྟེན་ཡིན་ནོ་བྱས་པས། ཡབ་ཀྱི་བུ་མོ་ལ་ཁྱོད་འགྲོའམ་མི་འགྲོ་བྱས་པས་འགྲོ་ཟེར་
ནས། བུ་མོ་དེ་གསེར་དངུལ་ལ་སོགས་པ་སྣ་ཚོགས་པས་བརྒྱན་ནས། རིན་པོ་ཆེ་གླང་པོ་ཆེའི་ཁལ་ནོན་
པ་ཅིག །གོས་རིན་པོ་ཆེ་གླང་པོ་ཆེའི་ཁལ་ནོན་པ་ཅིག་འཕྲལ་གྱི་བཟའ་བ་གླང་པོ་ཆེའི་ཁལ་ནོན་པ་ཅིག །
རྒྱན་འདོགས་པ་དང་། རྩེ་མོ་རྩེ་བ་དང་། སྐྱོ་རོགས་བྱེད་པའི་བུ་མོ་གཉིས་དང་བཅས་པ་བརྗོངས་སོ། །
ཡང་བློན་པོ་རྟ་པ་བརྒྱས། རྒྱལ་པོ་དྲི་མ་མེད་པ་ལ། དངུལ་གྱི་དོང་ཙེ་བརྒྱ་ཕུལ་ནས། ཡུལ་སྒྲ་གཅན་གྱི་
རྒྱལ་པོ་སྒྲ་དབྱངས་རྔ་སྒྲའི་སྲས། རྒྱལ་བུ་འཇིག་རྟེན་དབང་ཕྱུག་ལ། ལྷ་གཅིག་སློང་བའི་ཞུ་རྟེན་ཡིན་ནོ་
བྱས་པས། རྒྱལ་པོས་བུ་མོ་ལ་ཁྱོད་འགྲོའམ་མི་འགྲོ་དྲིས་པས་འགྲོ་ཟེར། རྒྱལ་པོ་དྲི་མ་མེད་པས་ལྷ་
གཅིག་ལ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ནས། རྫོངས་སུ་གསེར་གླང་པོ་ཆེའི་རྒྱབ་ཁལ་གཅིག །
རྒྱན་འདོགས་པ་དང༌། སྐྱོ་རོགས་བྱེད་པའི་བུ་མོ་གཉིས་དང་བཅས་པ་བརྫོངས་སོ། །དེ་ནས་གྲོང་ཁྱེར་
སྒྲ་གཅན་དུ་བུ་མོ་གཉིས་བསུས་ཏེ། རྒྱལ་པོའི་བཙུན་མོར་མངའ་གསོལ། རྒྱལ་བུ་ཡང་རྒྱལ་སར་བཏོན་
ནས་ཡབ་ཀྱིས་རྒྱལ་སྲིད་ཕོག་པ་ལ། རྒྱལ་བུ་མི་དགའ་བར་བཤུམས་པས། ཡབ་ཀྱིས་རྒྱལ་སྲིད་ཕོག་ལ་
མི་དགའམ་བཤུམས་པ་ཅི་ཡིན་བྱས་པས། ང་ཡབ་ལ་ཞུ་བ་ཅིག་བྱེད་པས་གནང་ངམ་ཞུས་པས།
འདོད་པ་གནང་བར་བྱ་ཡིས་མ་བཤུམས་ཟེར་རོ། །རྒྱལ་བུས་ཡུལ་འདི་ན་འོན་པ་དང༌། ལོང་བ་དང་།
ལྐུགས་པ་དང་། ཞ་ཐེང་དང་། ནད་པ་དང་། དབུལ་ཏེ་ཅི་ཡང་མེད་པ་མང་པོ་འདུག་པས། བདག་ནི་དེ་
རྣམས་ལ་སྙིང་རྗེ་སྐྱེས་པ་ལགས་པས། ཡབ་ཀྱི་གཏེར་མཛོད་རྣམས་བདག་ལ་གནང་དུ་གསོལ། ནོར་
རྫས་སྙིང་པོ་མེད་པ་ལ་སྙིང་པོ་བཙལ་བར་བྱའོ། །བདག་ནི་སྦྱིན་པ་བྱེད་པར་སྤྲོའོ་བྱས་པས། ཡབ་ཀྱིས་
ཁྱོད་ཅི་འདོད་པ་ལ་ལོངས་སྤྱོད་(༢༡༧ན)ཅིག་ཅེས་པའི་ལུང་ཐོབ་ནས། གྲོང་གི་སྒོ་བཞིར་སྦྱིན་པའི་
ཁང་པར་བརྩིགས་ཏེ། བློན་པོ་རྣམས་ནོར་བསྐྱེད་དུ་བཅུག་ནས། ཕྱོགས་ཀུན་དུ་སྐད་བཏང་སྟེ། རྒྱལ་བུ་
འཇིག་རྟེན་དབང་ཕྱུག་སྦྱིན་པ་གཏོང་བས་ཅི་འདོད་པ་ལེན་དུ་ཤོག་ཅེས་བསྲིངས་སོ། ། དེ་ནས་སྦྱིན་པ་ལ་
ཞུགས་ཏེ་ཅི་སློང་བ་ལྷག་པར་སྟེར་ཞིང་། སེམས་ཅན་ཀུན་ལ་ཕ་མ་བཞིན་དུ་བརྩེ་བར་གྱུར་པ་ལ། །
རྒྱལ་བུའི་སྙན་པས་གཟུགས་ཁམས་ཀྱི་ལྷ་མན་ཆད་ནས། སའི་སྟེང་དུ་གྱུར་པ་ཡན་ཆད་རྒྱལ་བུའི་ཡོན་
ཅི་
- 365



མ་ཎི་བཀའ་འབུམ།
A
ཏན་སྒྲོགས་པར་བྱེད་དོ། །དེའི་ཚེ་ལ་ལ་ནི་དཔག་ཚད་བརྒྱ་ནས་སློང་དུ་འོང་བར་བྱེད་དོ། །ལ་ལ་ནི་
དཔག་ཚད་སྟོང་ནས་སློང་དུ་འོང་ངོ་། །བསླངས་པ་དེ་ཐོབ་པ་དང་། རྒྱལ་བུ་ཡིད་རབ་ཏུ་དགའ་སྟེ། རོང་
གི་ཁྱིམ་ན་ཡོད་པ་བས་གཞན་ལ་སྦྱིན་ན་དགའོ། །དེ་ཡང་ཟས་འདོད་པ་ལ་ཟས་ལྷག་པར་སྟེར། གོས་
འདོད་པ་ལ་གོས་ལྷག་པར་སྟེར། གསེར་དངུལ་འདོད་པ་ལ་གསེར་དངུལ་ལྷག་པར་སྟེར། རིན་པོ་ཆེ་
འདོད་པ་ལ་རིན་པོ་ཆེ་ལྷག་པར་སྟེར། རྟ་དང་གླང་པོ་ཆེ་དང་བ་གླང་འདོད་པ་ལ་བ་གླང་ལྷག་པར་སྟེར་
ཞིང་། ལོ་གསུམ་དུ་སྦྱིན་པ་ཅི་འདོད་པ་བཞིན་དུ་སྦྱིན་པར་བྱེད་དོ། །ཐམས་ཅད་ལོངས་སྤྱོད་དང་ལྡན་
པར་བྱས་སོ། །དེའི་ཚེ་བཙུན་མོ་ཉི་ཟླ་སྒྲོན་མ་ལ་བུ་ཅིག་འཁྲུངས་ཏེ། བཙས་སྟོན་བཟང་པོ་བྱས་སོ། །བུའི་
མིང་ཡང་འོད་ཟེར་ཏོག་ཅེས་བྱ་བར་བཏགས་སོ། །དེའི་ཚེ་མཐའ་འཁོབ་བྱེ་མ་ཤིང་དྲུང་བྱ་བ་ན། ལོག་
པའི་རྒྱལ་པོ་ཤིང་ཁྲི་ཅན་བྱ་བ་དགྲ་བོ་ཅིག་ཡོད་པ་དེས། རྒྱལ་པོའི་སྙན་པས་ཕྱོགས་ཀུན་དུ་ཁྱབ་པས་
དེ་མ་དགའ་ནས། བློན་པོ་མཁས་པ་དང་གྲོས་བྱས་ཏེ། ཡུལ་སྒྲ་གཅན་གྱི་རྒྱལ་པོ་ལ་ཡིད་བཞིན་གྱི་ནོར་
བུ་རིན་པོ་ཆེ་ཅི་འདོད་པ་འབྱུང་བ་ཡོད་པ་དེ་སློང་དུ་བཏང་དགོས། ཁོ་སྦྱིན་པ་གཏོང་ལ་དགའ་བས་ཅི་
འདོད་སྦྱིན་པར་དམ་བཅས་པས་སྟེར་འོང་། རིན་པོ་ཆེ་ཐོབ་ན་འུ་ཅག་རྒྱལ་པོ་བྱས་པས་ཆོག་ཟེར། བློན་
པོ་རྣམས་ཀྱི་ཁོ་བས་འུ་ཅག་གསོད་དུ་འོང་བས་སློང་མི་ནུས་ཟེར་བ་ལ། དེར་བྲམ་ཟེ་གསུམ་ན་རེ། ངེད་
(༢༡༧བ)ཀྱིས་འགྲོ་ཡིས་ལམ་རྒྱགས་དང་རྔན་པ་སྦྱོར་ཅིག་བྱས་པ་དང་། རྒྱལ་པོས་ལམ་རྒྱགས་བསྐུར་
ནས། ནོར་བུ་རིན་པོ་ཆེ་ལོན་ན་ཁྱེད་ལ་བྱ་དགའ་ཆེན་པོ་བྱ་ཡིས། ཁྱེད་གསུམ་མགྱོགས་པོར་སོང་ཅིག་
གསུངས་སོ། །དེ་ནས་བྲམ་ཟེ་གསུམ་གྱིས་ཡུལ་དང་ལ་ལུང་མང་པོ་བརྒལ་ཏེ་སྒྲ་གཅན་དུ་འོངས་ནས།
རྒྱལ་པོའི་སྒོ་རྩར་འཁར་བ་ལ་ལྐོག་མ་བཀལ་ནས་བསྡད་པས། བློན་པོ་ཅིག་གིས་ཁྱེད་གང་ནས་འོངས་
ཅི་འདོད་བྱས་པས། ངེད་བྱེ་མ་ཤིང་དྲུང་ནས་འོངས་། རྒྱལ་བུ་འཇིག་རྟེན་དབང་ཕྱུག་དང་མཇལ་བྱས་
པས། ངས་འཕྲིན་བྱ་ཡིས་ཟེར་ནས། རྒྱལ་བུ་ལ་བྲམ་ཟེ་གསུམ་མཇལ་ཟེར་བ་བྱས་སོ། །རྒྱལ་བུས་ཕྱིར་
བྱོན་པ་དང་ ཕ་དང་བུ་ཕྲད་པ་ཙམ་དུ་དགའ་སྟེ། གང་ནས་འོངས། འོ་མ་བརྒྱལ་ལམ། བདག་ལ་ཅི་
འདོད་གསུང་ངོ། །བྲམ་ཟེ་གསུམ་གྱིས་ངེད་བྱེ་མ་ཤིང་དྲུང་ནས་འོངས་པའི་དབུལ་པོ་ཡིན། རྒྱལ་བུ་ལ་
- 366 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཡིད་བཞིན་གྱི་ནོར་བུ་སློང་དུ་འོངས། དེ་ཕྱིན་ན་བསོད་ནམས་མཐར་ཐུག །དེས་ཁྱོད་ཀྱི་སྦྱིན་པ་རྫོགས་
པར་འགྱུར་རོ། །སྙན་པས་ཀུན་ཁྱབ་འགྲན་ཟླ་མེད་པར་འགྱུར། དེ་ཡི་ཕྱིར་ན་རིན་ཆེན་ངེས་པར་བྱིན།
བྱས་པས་རྒྱལ་བུའི་བསམ་པ་ལ་ཡ་མཚན་ཆེ་སྟེ། འདི་བྱིན་ན་ཡབ་ཀྱི་བཀའ་བཅག་པས་བདག་མཐའ་
རུ་སྨུག་ཏུ་འོང་སྟེ། མ་བྱིན་ན་བདག་གི་དགེ་བ་མི་རྫོགས་པས་ངེས་པར་སྦྱིན་ནོ་སྙམ་སྟེ། ནོར་བུ་རིན་པོ་
ཆེ་དར་ཟབ་ཀྱིས་དྲིལ་ནས། མཆོང་གི་གའུའི་ནང་དུ་བཅུག་པ་རྒྱལ་མཚན་གྱི་རྩེ་མོ་ལ་འདོགས་པ་དེ་
ཁྱེར་ཤོག་བྱས་པས། བློན་པོ་གཅིག་གིས་ཁྱེར་བྱུང་སྟེ། རྒྱལ་བུས་གསེར་གྱི་བུམ་པའི་ཆུས་བྲམ་ཟེའི་
ལག་པ་བཀྲུས་ཏེ་ནོར་བུ་བྱིན་ནས། བྲམ་ཟེས་རྒྱལ་བུ་ལ་ཕྱག་བྱས་ཏེ་སྨོན་ལམ་བཏབ་ནས་སོང་ངོ༌། །
རྒྱལ་བུས་བྲམ་ཟེ་ལ་ཉིན་མཚན་ཁ་སྦྱོར་ལ་མགྱོགས་པར་སོང་ཞིག །ཡབ་ཀྱིས་ཚོར་ན་དེད་དེ་འཕྲོག་
ཉེན་ཡོད་དོ་བྱས་སོ། །བྲམ་ཟེ་གསུམ་པོས་ཡུལ་དུ་ཉེས་སྐྱོན་གང་ཡང་མེད་པར་བརྟོལ་བ་དང་། བྲམ་ཟེ་
ལ་བྱ་དགའ་བསམ་གྱིས་མི་ཁྱབ་པ་བྱིན་ཏེ། ནོར་བུ་ལ་མངའ་གསོལ་བའི་ལྟད་མོ་ཆེན་པོ་བྱས་སོ། །
མཐའ་འཁོབ་(༢༡༨ན)ཀྱི་རྒྱལ་པོ་ལོངས་སྤྱོད་དང་ལྡན་པར་གྱུར་ཏོ། །དེ་ནས་རྒྱལ་བུ་འཇིག་རྟེན་དབང་
ཕྱུག་གིས་བློན་པོ་བཞི་སྟོང་དང་། རྒྱལ་ཕྲན་དྲུག་ཅུས་ནོར་བུ་བྱིན་ཞེས་བྱ་བ་ཐོས་ནས། ཐམས་ཅད་
འགྱེལ་ཏེ་བརྒྱལ་ལོ། །དེ་ནས་ཐམས་ཅད་བརྒྱལ་བསངས་ནས་གྲོས་བྱས་ཏེ། ཡབ་རྒྱལ་པོ་ལ་བཟླས་
པས། ཡབ་ཁྲི་ནས་ལྷུང་སྟེ་བརྒྱལ་ལོ། །དེ་ནས་ཙནྡན་གྱི་ཆུ་གྲང་མོ་གཏོར་ནས་བརྒྱལ་བ་སངས་ཏེ།
རྒྱལ་བུ་ལ་ངའི་ནོར་བུ་ཅི་འདོད་འབྱུང་བ་དེ་དག་ལ་བྱིན་པ་དེ་བདེན་ནམ་བྱས་པས། བློན་པོ་རྣམས་ན་
རེ་བདེན་ཟེར་རོ། །ཡབ་རྒྱལ་པོ་བཤུམས་ཏེ། བཙུན་མོ་ལྔ་བརྒྱ་ཡང་དུས་སོ། །སྲས་ཀྱི་ཡུམ་ན་རེ་ངུས་
པས་ཅི་ལ་ཕན། རྒྱལ་བློན་གྲོས་བྱ་པར་འཚལ་ལོ་གསུངས་ནས། བློན་པོ་རྣམས་དང་གྲོས་བྱས་པས།
དང་པོ་འཕྲིན་ཟེར་བའི་ལྕེ་ཚད། རིན་པོ་ཆེ་ལེན་པ་དེའི་ལག་པ་ཆོད། སྟེར་མཁན་དེའི་མགོ་བོ་ཆོད།
ལམ་སྟོན་པ་དེའི་མིག་འདོན་པར་འཚལ་ལོ། །ཡབ་རྒྱལ་པོས་དེ་ལྟར་ཐོས་པས་མ་དགའ་སྟེ། བདག་གི་
བུ་འདི་ནི་ལེགས་པའི་དོན་ལ་མོས། བྱང་ཆུབ་སེམས་དཔའི་གདུང་བརྒྱུད་འཛིན། རྒྱལ་བུ་གདན་སར་
འདོན་དགོས་པས། ཆད་པས་བཅད་པས་མི་འོང་ཟེར། དེ་ལ་བློན་པོ་རྣམས་ཀྱིས་སྔོན་ཆད་ནོར་བུ་ཡོད་
• 367 -



མ་ཎི་བཀའ་འབུམ།
པས་གཞན་ལས་ལྷག་པ་ཡིན། བང་མཛོད་ཐམས་ཅད་ནི་སྟོངས་། རྒྱལ་སྲིད་དགྲའི་དབང་ངམ་མཐའ་
ནས་འཆོར་བས་ཆད་པས་བཅད་ཟེར། མི་ཅིག་ན་རེ་རྒྱལ་པོ་ལ་སྲས་གཅིག་ལས་མེད་པས། ཆད་པས་
བཅད་ན་གདུང་བརྒྱུད་འཆད། ནོར་བུ་ཤོར་ཟིན་པས་བཟློག་ཏུ་མི་བཏུབ། རྒྱལ་བུ་རྒྱལ་ས་ནས་མ་བཏོན་
ན་ནོར་ལྷག་མ་རྣམས་ཀྱང་མེད་པར་བྱས་ན་དབུལ་པོར་འགྱུར་ཞིང་། རྒྱལ་པོ་གཞན་གྱིས་བདོ་རུ་འོང་
བས། མི་མེད་འདྲེའི་ཡུལ་བདུད་རི་ནག་པོ་བྱ་རོག་སྒྲ་གཅན་དུ་ལོ་ཉི་ཤུ་རྩ་ལྔ་སྨྱུག་གོ་བྱས་པས། ཀུན་
གྱིས་དེ་འཐད་པར་ཡིད་ཆེས་ནས། ཡབ་ཀྱིས་སྲས་པོ་བོས་ཏེ། ཁྱེད་ཀྱིས་ངའི་ནོར་བུ་རིན་པོ་ཆེ་དགྲ་ལ་
སྦྱིན་པ་དེ་ཧ་ཅང་སྦྱིན་པ་ཐལ་ཆེས། རྒྱལ་སྲིད་དགྲའི་དབང་དུ་འགྲོ །འདི་བས་ལྷག་པའི་ནོར་བུ་འཇིག་
རྟེན་ན་མེད། འདི་སྔོན་སངས་རྒྱས་འོད་དཔག་མེད་ཀྱིས། རྒྱ་མཚོའི་སྲིན་(༢༡༨བ）མོའི་གླིང་དུ་ཀླུ་མོ་སྔོན་
མོ་བདུད་ལས་བླུས་པའི་རྔན་པ་ལ་བྱིན་པ་ཡིན། ད་ཁྱོད་མི་མེད་འདྲེའི་ཡུལ་བདུད་རི་ནག་པོ་བྱ་རོག་སྒྲ་
གཅན་དུ་ལོ་ཉི་ཤུ་རྩ་ལྔ་སྤྲུགས་ཀྱིས་དེར་སོང་ཞིག་བྱས་སོ། །ཡབ་ཀྱི་བཀའ་མི་བཅོག་གོ །མདང་ནམ་
མཁའ་སྒྲོན་མ་ལ་བུ་མོ་ཞིག་བཙས་པས། ཞག་བདུན་སྦྱིན་པ་གཏོང་བ་ཞུ། དེ་ནས་འགྲོ་བར་ཞུས་སོ།
ཁྱེད་ཀྱིས་སྦྱིན་པ་མི་འོས་པར་བྱས་པས་བུ་མོ་སྐྱེས་ཀྱང་སོང་ཅིག་བྱས་སོ། ། བཙུན་མོ་ལྔ་བརྒྱ་དང་བློན་
རྣམས་ཀྱིས། རྒྱལ་བུ་ཡུལ་ནས་ལོ་ཉི་ཤུ་རྩ་ལྔ་འགྲོ་བ་ལ་དེ་ཙམ་སྡོད་དུ་འཇུད་དགོས་ཟེར། དེར་ཡབ་
ཀྱིས་ཀྱང་གནང་སྟེ། ཞག་བདུན་དུ་སྐད་བཏང་སྟེ་སྦྱིན་པ་བཏང་ནས་ཐམས་ཅད་ཀྱི་དབུལ་བ་བོར་བར་
བྱས་སོ། །དེ་ནས་སྲས་ཀྱིས་བཙུན་མོ་གཉིས་ལ་ང་ནི་ལོ་ཉི་ཤུ་རྩ་ལྔ་མི་མེད་འདྲེའི་ཡུལ་བདུད་རི་ནག་པོ་
བྱ་རོག་སྒྲ་གཅན་དུ་སྤྲུགས་པས་འགྲོ །ཁྱེད་གཉིས་ཅི་སེམས་བྱས་པས། ངེད་གཉིས་ཀྱང་རྒྱལ་བུ་དང་
སྟབས་སུ་འགྲོ་སྟེ། ཡབ་ཡུམ་འབངས་དང་བཅས་པ་བདེ་ཞིང་སྐྱིད་པའི་སྨོན་ལམ་བཏབ་ནས་འགྲོ་བྱས་
སོ། །དེར་སྲས་ཀྱིས་ཡུལ་དེ་ནི་རི་རོང་དོག །ས་རྩུབ། ཚེར་མ་མང། སེང་གེ་དང་། སྟག་ལ་སོགས་པ་གཅན་
གཟན་མང་། སྦྲུལ་དང་འདྲེ་སྲིན་མ་རུངས་པ་བསམ་གྱིས་མི་ཁྱབ། ཉིན་མོ་ཚ་ལ་ནུབ་མོ་གྲང་ལ། ཁ་
ཆར་ཆེ་ལ་བྲག་ཕུག་དང་བྱ་སྐྱིབས་མེད། དེ་ལྟ་བུའི་གནས་སུ་མི་ཟུག་པས། ཁྱེད་རང་གཉིས་ནོར་ཅི་
འདོད་པ་ཁྱེར་ལ་ཡབ་ཚོའི་སར་སོང་ཅིག །འདིར་གོས་སུ་སྲ་བ་ལ་འཇམ་པ་གྱོན། ཟས་སུ་རོ་བརྒྱ་དང་
- 368 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ལྡན་པ་ཟ། ལས་བྲན་ཁོལ་གྱིས་བྱེད། སྐྱོ་ན་གར་དང་རོལ་མོ་བྱེད། སྡོད་ན་གུར་དུ་ཡོལ་བས་བཅད་པ་
དང༌། དར་དང་ཟ་འོག་གི་སྟེངས་སུ་སྡོད་པ་དང་ཁྱད་ཆེ་སྟེ། བདུད་རི་དེ་ན། སྟན་དུ་རྩྭ་ལས་མེད། གོས་
སུ་ཤིང་ལོ་གྱོན། ཟས་སུ་ཤིང་ཐོག་ལས་མེད། སྐོམ་དུ་ཆུ་འཐུང་པ་ལས་མེད། སྐྱོ་གྲོགས་བྱ་དང་གཅན་
གཟན་ལས་མེད། སྡོད་ས་ཨང་ཨོང་དང་ཆག་ཆོག་ལས་མེད་པས། དེར་འཇིགས་སུ་འོང་བས་འདིར་
སྡོད་ཅིག་གསུངས་སོ། །བཙུན་མོ་གཉིས་ཀྱིས་འདིར་རྒྱལ་ (༢༡༩ན)བུ་མེད་པས་གོས་དང་། ཟས་དང་།
བྲན་ཁོལ་གླུ་གར་གྱིས་ཅི་བྱེད། རྒྱལ་བུའི་གདུང་བརྒྱུད་བུ་ཡིས་འཛིན། ཁྱིམ་ཐབ་བུད་མེད་ཀྱིས་བྱེད།
སྐྱིད་ན་འགྲོགས་ལ་སྡུག་ན་འབྲལ་དུ་སུས་ཕུད། བདག་རྒྱལ་བུ་དང་འབྲལ་མི་ཕོད་དོ། །རྒྱལ་བུ་གར་
བྱོན་སར་སྦྱིན་པ་གཏོང་བའི་གྲོགས་བྱ་ཡིས། རྒྱལ་བུ་ལམ་རིང་དུ་འགྲོ་བ་ལ་སློང་འགྲོ་བ་བྱུང་ན།
བདག་ཅག་གི་སྲོག་ལ་བབ་ཀྱང་ཐེ་ཚོམ་མི་ཟ་བས་
བས་སྦྱིན་པ་བྱིན་ཅིག་ཟེར་ནས། རྒྱལ་བུས་ཕ་རོལ་པོ་
སློང་དུ་བྱུང་ན་མི་སྟེར་མི་ཕོད་པས་ཁྱེད་རང་མ་སྨད་སློང་ཡང་སྟེར་རོ་བྱས་པས། བཙུན་མོ་གཉིས་ཀྱིས་
ངེད་སློང་དུ་བྱུང་ཡང་བྱིན་ཅིག་དགའོ། །དེར་དགེ་བའི་བར་ཆད་མི་བྱེད་པས་ངེས་པར་ཁྲིད་པར་ཞུ་ཟེར་
རོ། །རྒྱལ་བུས་མི་ལུས་ཐོབ་པ་ལ་དེ་ལྟར་ཤེས་དགོས། འཁོར་བ་མཐའ་དག་གི་སྡུག་བསྔལ་ལས་གྲོལ་
བར་བྱར་ཡོད་པས་ཀྱང་དགེ་བ་བྱེད་དགོས། སེམས་ཅན་ཐམས་ཅད་ཕ་མ་དྲིན་ཅན་ཡིན་པས་དགེ་བ་
བྱེད་དགོས། ངའི་དགེ་བའི་བར་ཆད་མ་བྱེད་ཅིག་བྱས་ཏེ། བཙུན་མོ་གཉིས་དང་འགྲོགས་ནས་ཡུམ་ལ་
ཕྱི་ཕྱག་ལ་ཕྱིན་ཏེ། ཡུམ་ལོ་ཉི་ཤུ་རྩ་ལྔའི་བར་དུ་བདེ་བར་སྡོད་ཅིག །བདག་ཡབ་ཀྱིས་བདུད་རི་ནག་པོ་
བྱ་རོག་སྒྲ་གཅན་དུ་སྤྲུགས་སོ་བྱས་སོ། །ཡུམ་གྱིས་བློན་པོ་རྣམས་ལ་རྒྱལ་བུ་འགྲོ་ཟེར་བས་གདུང་བརྒྱུད་
སུས་འཛིན། འབངས་ཀྱི་ཚིས་སུས་བྱེད། རིན་ཐང་མེད་པའི་རྒྱལ་བུ་ཡིན། ནོར་བུ་ཤོར་ཟིན་རྒྱལ་བུ་སྤྲུགས་
པས་ཅི་ལ་ཕན། རྒྱལ་བུ་དང་ནོར་བུ་གཉིས་ཀ་མེད་པ་བྱེད་དམ་ཟེར་བས། བློན་པོ་རྣམས་ཀྱིས་དེ་ལྟར་
ཡིན་ཏེ། སྦྱིན་པ་ཧ་ཅང་ཐལ་བས། ཆད་པ་དེ་ཙམ་ཅིག་མ་བཅད་ན་རྒྱལ་ཁྲིམས་ཉམས་འགྲོ་བྱས་པས།
ཡུམ་གྱིས་ཚིག་འདི་སྐད་གསོལ་པ། རྒྱལ་པོའི་བཙུན་མོ་ལྔ་བརྒྱ་ལ་སྲས་མེད་པ་ལ། ལྷ་ལ་གསོལ་བ་
བཏབ་པས། སྲས་ཅིག་བྱུང་བ་འདི་སྤྲུགས་པས། དགེ་བ་བྱེད་པ་ལ་མི་དགའ་བར་སྡིག་པ་བྱས་པས་ངན་
- 369 -



མ་ཎི་བཀའ་འབུམོ།
སོང་དུ་འགྲོ་བ་ལ་དགའ། བུ་ཆུང་ངུ་ཤི་ན་དེའི་མྱ་ངན་བྱེད། རྒྱལ་སར་བཏོན་ནས་ཡིད་སྨོན་བྱེད་པ་ལ།
འདི་ཕོད་པ། མ་སྤྲུགས་གང་དུ་( ༢༡༩བ)ཤི་ན་རུང་ཟེར་ནས་ལུས་ས་ལ་བརྡབས་ཤིང་ངུས། རྒྱལ་བུའི་
ཕྱག་ནས་བཟུང་ནས་དུས་སོ། །སྲས་ཀྱིས་ཡུམ་ལ་ཡབ་ཀྱི་བཀའ་བཅག་ཏུ་མེད་པས་མ་ངུ་ཅིག །ལོ་ཉི་ཤུ་
རྩ་ལྔ་ནས་ལོག་ནས། ཨ་མ་དང་ཕྲད་དོ་བྱས། སྲས་ཀྱིས་ཀྱང་མཆི་མ་ཤོར། བཙུན་མོ་གཉིས་པོས་ཀྱང་
དུས། བློན་འབངས་རྣམས་ཀྱང་དུས་སོ། །དེའི་ཚེ་ཡུམ་གྱིས་སྙིང་རུས་བསྐྱེད་དེ་སྲས་ལམ་དུ་ཆ་བ་ལ་ངུ་
བ་བཀྲ་མི་ཤིས་སྙམ་སྟེ། བུའི་མཆི་མ་ཕྱིས་ནས་ཡུལ་གྱི་ལྷ་རྣམས་མཆོད་དེ་ངའི་བུ་འདི་སླར་ཡུལ་དུ་
ལྡོག་པར་གྱུར་ཅིག །རྒྱལ་སྲིད་སྐྱོང་བར་ཤོག་ཅིག །རྒྱལ་བུ་སྤྲུགས་ཀྱི་བར་ལ་བདེ་ཞིང་སྐྱིད་པར་ཤོག་
ཅིག་ཅེས་སྨོན་ལམ་བཏབ་ནས་བཏང་ངོ༌། །དེ་ནས་སྲས་ཆིབས་པའི་རྟ་དང་། གཙུན་མོ་གཉིས་ལ་རྟ་རེ་
རེ། འཕྲལ་གྱི་བཟའ་བ་གླང་པོ་ཆེའི་རྒྱབ་ཁལ་གཅིག །བུ་དང་བུ་མོ་གཉིས་མ་གཉིས་ཀྱི་པང་དུ་ཁྱེར་
ནས་བྱོན་པས་ཐམས་ཅད་མཆི་མ་ཆར་བཞིན་དུ་འབབ་ཅིང་། བཙུན་མོ་ལྔ་བརྒྱས་མུ་ཏིག་གི་ཆུན་པོ་རེ་
རེ་ཕུལ། རྒྱལ་ཕྲན་དྲུག་ཅུས་གསེར་གྱི་དོང་ཚེ་རེ་རེ་ཕུལ། ཡུལ་མི་རྣམས་ཀྱིས་རིན་པོ་ཆེ་སྣ་རེ་ཕུལ།
ཕྱོགས་ཐམས་ཅད་དུ་སྦྱིན་པ་བཏང་སྟེ་ཐམས་ཅད་དབུལ་བ་བོར་བར་བྱས་སོ། །རྒྱལ་ཕྲན་དྲུག་ཅུ་ལ་
སོགས་པ་ཐམས་ཅད་ལོངས་སྤྱོད་དང་ལྡན་པར་བྱས་སོ། །རྒྱལ་བུས་སྦྱིན་པའི་ཕ་རོལ་དུ་ཕྱིན་པ་རྫོགས་
ཏེ། ཕྱོགས་བཅུར་ཕྱག་བཙལ་ནས་སྨོན་ལམ་བཏབ་པ་འདི་སྐད་ཅེས་གསོལ་ཏེ། ཡབ་ཡུམ་དྲིན་ཅན་
གཉིས་དང་བྲལ་བའི་ཚེ། །སེམས་ཅན་ཐམས་ཅད་ཕ་མར་འགྱུར་བར་ཤོག །རྒྱལ་སྲིད་སྙན་གྲགས་
རྣམས་དང་བྲལ་བའི་ཚེ། །ཐམས་ཅད་གཉེན་དང་གྲོགས་སུ་འགྱུར་བར་ཤོག །བཟའ་བཏུང་ལོངས་སྤྱོད་
རྒྱན་དང་ བྲལ་བའི་ཚེ། འདོད་ཡོན་རྣམ་ལྔའི་གཏེར་དང་ལྡན་པར་ཤོག ། མི་མེད་འདྲེ་ཡུལ་ནག་པོར་
འཁྱམས་པའི་ཚེ། །རྒྱལ་བ་རྣམས་ཀྱིས་རྟག་ཏུ་སྐྱོང་བར་ཤོག །འཇིགས་ཤིང་སྐྱོ་བའི་གནས་སུ་སྡོད་
པའི་ཚེ། །སངས་རྒྱས་སྲས་ ཀྱིས་སྐྱོ་གྲོགས་བྱེད་པར་ཤོག །ཟངས་གླིང་སྲིན་མོའི་གནས་སུ་འཁྱམས་
པའི་ཚེ། སྲིན་མོ་རྣམས་ཀྱང་གྲོགས་སུ་འགྱུར་(༢༢༠ན)བར་ཤོག །གཅན་གཟན་གདུག་པ་རང་སྐད་
འདོན་པའི་ཚེ། སངས་རྒྱས་ཆོས་ཀྱི་སྒྲ་རུ་འགྱུར་བར་ཤོག །ཅེས་སྨོན་ལམ་བཏབ། ཐམས་ཅད་ངུ་ཞིང་
-370 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ཞག་བདུན་གྱི་བར་དུ་རྒྱལ་བུའི་སྐྱེལ་མ་བྱས་སོ། །རྒྱལ་བུས་ཀྱང་ཁྱེད་ཚོ་ལོག་ཅིག་ཅེས་ནན་ཆེར་བརྗོད་
པ་དང་ཐམས་ཅད་ངུ་ཞིང་འགྲེ་ལྡོག་བྱེད་ཅིང་སྐད་འཛེར་རོ། །གདོང་པ་རྣམས་སྐྱངས་ཏེ། བློན་པོ་རྣམས་
ན་རེ་རྒྱལ་པོ་ཡུལ་གྱི་བདག་པོ་མཐར་སྤྲུགས་པས་མི་འོང་སྟེ། མི་འོས་པའི་སྦྱིན་པ་བྱིན་པས་ཆད་པ་མ་
བཅད་ན། རྒྱལ་སྲིད་ཉམས་འགྲོ་བས་ལོ་ཉི་ཤུ་རྩ་ལྔ་སྡོད་ལ་དེ་ནས་བྱོན་ཅིག ། རྒྱལ་ས་འཛིན་དགོས་སོ་
ཟེར་རོ། །ཀུན་གྱིས་ངུས་པས་བཙུན་མོ་གཉིས་ཀྱང་ངུས་སོ། །རྒྱལ་བུས་ཁྱེད་རང་གཉིས་ཀྱང་ཁོང་དང་
འགྲོགས་ལ་
ལ་ལོག་གསུངས་པས། མཆི་མ་ཕྱིས་ནས་ཁོང་གིས་དུས་
ས་པས་ལན་པ་ཡིན། རྒྱལ་བུ་བོར་ནས་
ལྡོག་པར་སུས་ནུས་རང་ཅག་འདེང་ཟེར་ཏེ་དགའ་དི་རི་རི་ཕྱིན་ནོ། །ཐང་ཆད་དེ་ངལ་གསོ་བས། བྲམ་
ཟེ་དབུལ་པོ་གསུམ་བྱུང་སྟེ་ཕྱག་བཙལ་ནས། འཇིག་རྟེན་གྱི་ཁམས་ན་རྒྱལ་བུའི་སྦྱིན་པ་འདི་འདྲ་སུས་
ཀྱང་ནུས་པ་མེད་དོ། །ངེད་གསུམ་ཡང་དབུལ་བས་ཉེན་ཏེ། རྒྱལ་བུ་ལ་སློང་དུ་འོངས་པ་རྟ་གསུམ་པོ་
ཞུའོ་ཞེས་གསོལ་ཏེ། རྒྱལ་བུས་ལེགས་སོ་གསུངས་། ཟས་ཀྱི་བསྙེན་བཀུར་ནས་རྟ་གསུམ་པོ་བྱིན་ནོ། །
དེ་ནས་གླང་པོ་ཆེ་ལ་ཡབ་ཡུམ་གསུམ་པོ་ཆིབ་
་པོ་ཆིབས་ནས་ཕྱིན་པས། ཡང་ལམ
ལམ་དུ་དབུལ་པོ་ཅིག་དང་ཕྲད་དེ་
བདག་ལ་སྦྱིན་ཅིག་སློང་ཟེར་རོ། །སྦྱིན་པ་རང་མེད་ཅི་སློང་བྱས་པས། གླང་པོ་ཆེ་སློང་ཟེར་རོ། །རྒྱལ་
བུས་ལེགས་སོ་གསུངས་ནས་གླང་པོ་ཆེ་རྒྱན་གྱིས་བརྒྱན་པ་དེ་བྱིན་ནོ། །ཡབ་ཡུམ་གསུམ་གྱིས་ཞབས་
ཀྱིས་ཕྱིན་པ་དང་མི་ལྔ་བྱུང་སྟེ་རྒྱལ་བུ་ལ་སློང་དུ་འོངས་ཟེར། ཅི་ཡང་མེད་ཅི་སློང་བྱས་པས། ཁྱེད་ལྔའི་
གོས་སློང་ཟེར། རྒྱལ་བུས་ལེགས་སོ་བྱས་ཏེ། བཟའ་མི་ལྔ་པོའི་གོས་རིན་པོ་ཆེ་རྣམས་བྱིན་ནོ། །དེ་ལྟར་
གོས་ཚུན་ཆད་བྱིན་ཏེ་བྲེ་གང་མེད་ཀྱང་འགྱོད་པ་མེད་པའི་སྟེང་དུ་དགའ་བར་གྱུར་རོ། །བཙུན་མོ་གཉིས་
ཀྱིས་སྲས་（༢༢༠བ)མིང་སྲིང་གཉིས་ཁུར། རྒྱལ་བུས་སྣ་དྲངས་ནས་བྱོན་པས་ཐང་ཆད་དེ་ཙནྡན་གྱི་
བསིལ་གྲིབ་ལ་ངལ་བསོས་ནས་བཞུགས་པས། བཙུན་མོ་གཉིས་ཀྱིས་རྒྱགས་ཀྱང་མེད་པས་འདི་རང་དུ་
སྡོད་བྱས་པས། ཡབ་ཀྱི་བཀའ་བཅག་པར་འགྲོ་བས་འདི་རུ་མི་སྡོད་གསུངས་ནས་བྱོན་ནོ། །དེ་ནས་
ལམ་དུ་བུ་མོ་བདུན་གྱིས་བཟའ་བཏུང་ཞིམ་པོ་བྱིན་ནས་རྒྱལ་བུ་ལ་བསྟོད་པ། འདོད་ཆགས་ཞེ་སྡང་གཏི་
མུག་མེད། །སེམས་ ཅན་རྣམས་ལ་ བྱམས་ སེམས་ ཅན། །འཇིག་རྟེན་འདི་ན་ ཁྱོད་འདྲ་མེད། །འབྲོག་
- 371 -



མ་ཎི་བཀའ་འབུམ།
དགོན་སྐྱེད་མོས་ཚལ་རྣམས་སུ། །ལྷ་རྣམས་ཀུན་གྱིས་བསྙེན་བཀུར་བྱེད། །ཟེར་བས་བཙུན་མོ་གཉིས་
ཀྱིས་བདུད་རི་ནག་པོ་བྱ་རོག་སྒྲ་གཅན་ལ་ཇི་ཙམ་ཡོད་བྱས་པས། དཔག་ཚད་བརྒྱ་ཡོད་ཟེར་ནས་མི་
སྣང་བར་གྱུར་ཏོ། །དེ་ནས་ཕྱིན་པས་སུམ་ཅུ་རྩ་གསུམ་པའི་ལྷས་འབྲོག་དགོན་པ་དེར་གྲོང་ཁྱེར་བཟང་
པོ་གཅིག་སྤྲུལ་ཏེ་བསྙེན་བཀུར་བྱས་སོ། །འདིར་བསྡད་ན་མི་འོང་ངམ་བྱས་པས། ཡབ་ཀྱི་བཀའ་ལས་
འདས་པར་འགྲོ་བས་མི་སྡོད་གསུངས་ནས་བྱོན་ནོ། །བདུད་རི་དེ་དང་ཉེ་བ་ན་ཆུ་ཆེན་པོ་ཅིག་འདུག །
རྒྱལ་བུས་སྨོན་ལམ་བཏབ་སྟེ། ཆུ་བོ་ཆེན་པོ་ཁྱེད་ཀྱིས་ངེད་ངན་ལོང་རྣམས་ལ་ལམ་འབྱེད་པར་གྱུར་
ཅིག་བྱས་པས། ཆུ་དེ་ཡང་ཡར་ཆད་མར་ཆད་ལ་སོང་སྟེ་ལམ་བྱུང་བ་ལ་ཕྱིན། ཆུ་འགྲིལ་ནས་སེམས་
ཅན་གྲོག་སྦུར་ལ་གནོད་ཀྱིས་དོགས་ནས། ཆུ་བོ་ཁྱོད་སྔར་བཞིན་དུ་འབབ་པར་གྱུར་ཅིག་གསུངས་པས།
ཡང་སྔོན་བཞིན་དུ་བབས་སོང་ངོ༌། དེ་ནས་མི་མེད་འདྲེ་ཡུལ་དུ་སླེབ་པ་དང་། རྒན་མོ་ཅིག་དང་ཕྲད་དེ་
དེ་ལ་ལམ་ཅིག་ཀྱང་སྟོན། སྡོད་ས་ཅིག་གཡོར་བྱས་སོ། །རྒན་མོ་ན་རེ་ཁྱེད་སངས་རྒྱས་ཀྱི་སྤྲུལ་པ་ཅིག་
གར་བསྡད་ཀྱང་ཆོག །དེ་མིན་འདི་ན་མར་ལམ་མེད་དེ་འདྲེའི་ཡུལ་ཡིན་ཡར་ལ་ལོག་ཟེར། དེ་ནས་ཀྱང་
རྒྱལ་བུས་ཡར་མར་བལྟས་པས། ཕུ་ནི་རི་དཀར། མདའ་ནི་རི་ནགས། བར་ནི་རྫ་རི་དམར་ཟེད་ཟེད་ནི་
ཆེ། ནགས་ཚལ་ནི་འཐུག །བྱ་སྣ་ཚོགས་སྐད་སྒྲོགས། འབབ་ཆུ་དང༌། ལྟེང་ཀ་དང་། མཚེའུ་དང་། ཆུ་མིག་
ནི་ཞིམ། ཆུ་བྱ་དང༌། ངར་ངུར་དང༌། འཇོལ་མོ་དང་། རྨ་བྱ་དང་། ཤང་ཤང་དང་། ནེ་ཙོ། བྱ་རྒོད་དང་། ཁུ་
ཏ་དང་། འུག་པ་དང་། ཀ་ལནྡ་ཀ་དང༌། རི་སྐེག་དང༌། (༢༢༡ན)ཁུ་བྱུག་དང་། ཀ་ལ་པིངྐ་དང་། གཞན་
ཡང་བྱ་སྣ་ཚོགས་སྐད་སྙན་པ་སྒྲོགས་པ། རི་དགས་ཤ་བ་དང་། དགོ་བ་དང༌། གཉན་དང་། གནའ་བ་
དང་། བསེ་དང་། ཕག་དང་། སྟག་དང་། གཟིག་དང་། དྲེད་དང་། ཝ་དང་། ཚ་བྱི་དང་། རྒྱ་དང་། ཅེ་སྤྱང་
དང༌། གཞན་ཡང་སྣ་ཚོགས་རྒྱུ་བ་ཡང་རྒྱལ་བུ་ལ་གནོད་པ་མི་སྐྱེལ། ནགས་རྣམས་ནི་གནམ་ལ་རེག་ཙམ་
དུ་མཐོའོ། །རྒྱལ་བུ་ན་རེ་ཡུལ་འདི་ཀུན་ཏུ་འབྲས་བུ་ཞིམ་པོ་ཟ་ཞིང་སྒོམ་པ་འདྲ་འོང་དུ་གཤའ་གསུངས།
བཙུན་མོ་གཉིས་ན་རེ་ཡོང་ངམ་ངང་ཅི་ཆ་ཟེར། རི་ལ་སླེབ་པ་དང་བྱ་སྣ་ཚོགས་དང་། རི་དགས་ལ་སོགས་
པ་གཅན་གཟན་རྣམས་ཀྱིས་བསུ་བ་བྱས། རི་གཉན་ལྷ་ཀླུ་རྣམས་ཀྱིས་རིན་པོ་ཆེའི་ཆར་ཕབ་བོ། །
- 372 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
དཔག་བསམ་གྱི་ཤིང་གིས་ཀྱང་ཕྱག་བྱས་སོ། །དེར་རི་དེ་ལ་སྒོམ་པའི་དགེ་སློང་གཉིས་ཀྱིས་གསན་ཏེ་
མདུན་དུ་བྱུང་བ་ལ། རྒྱལ་བུས་ཕྱག་བྱས། རི་འདིའི་གར་བསྡད་ན་ཆུ་ཤིང་གིས་འཚོ་ལགས་སམ་ཞེས་
ཞུས་པས། རི་འདིའི་གར་བསྡད་ཀྱང་ངམ་གྲོག་དང་གཡང་ས་ནི་ཆེ། གཅན་གཟན་མ་རུང་པ་ནི་མང་།
འདྲེ་དང་སྲིན་པོའི་ཡུལ་ཡིན། ཁ་ཆར་ཆེ་ལ་གྲང་བས་ཁྱེད་ཀྱིས་མི་ཟུག་ལས་ཆེ། ཁྱེད་རང་ཚོ་ཆོས་ཉན་ན་
ངས་བཤད་དོ་ཟེར། ངེད་ལོ་ཉི་ཤུ་རྩ་ལྔ་ སྡོད་པ པས་དེའི་ཚེ་ཆོས་ཉན་ནོ། །དགེ་སློང་གཉིས་ལ་འདིར་
བསྒོམས་ནས་ཇི་ཙམ་སོང་བྱས་པས། ལོ་བརྒྱ་སོང་ཟེར། རྒྱལ་བུས་ཡུལ་སྒྲ་གཅན་གྱི་རྒྱལ་བུ་འཇིག་
རྟེན་དབང་ཕྱུག་ཐོས་སམ་མ་ཐོས་བྱས་སོ། །ཐོས་ནི་ཐོས། མཐོང་ནི་མ་མཐོང་ཟེར་རོ། ། དེ་ང་ཡིན་ནོ་
བྱས་སོ། །དགེ་སློང་གཉིས་ཀྱིས་རྒྱལ་བུ་ཅི་འདོད་བྱས་སོ། །རྒྱལ་བུས་ཐེག་པ་ཆེན་པོའི་ཆོས་འདོད་བྱས་
སོ། །རྒྱལ་བུའི་ཡོན་ཏན་ལ་སྦྱར་ན་རིང་པོ་མི་ཐོགས་པར་ཐེག་པ་ཆེན་པོའི་ལམ་ཐོབ་འོང་། རྒྱལ་བུ་
མངོན་པར་སངས་རྒྱས་པ་ན་ངེད་གཉིས་འཁོར་གྱི་དང་པོར་སྐྱེ་བར་གྱུར་ཅིག །སངས་རྒྱས་དེ་ཅི་མཉེས་
བྱེད་པར་གྱུར་ཅིག་པར་སྨོན་ལམ་བཏབ་བོ། །རྒྱལ་བུས་ཁྱེད་གཉིས་ཀྱི་མིང་ཅི་ཡིན་དྲིས་པ་དང་། ང་
ཤེས་རབ་འོད། ཁོང་སྤྲུལ་པ་འོད་བྱ་བ་ཡིན། རྒྱལ་བུ་ཁྱེད་ཀྱིས་ཡུལ་འདིར་སངས་རྒྱས་ཐོབ་འོང་།
སངས་རྒྱས་མང་པོ་དང་ མཇལ་ནས་ལུང་སྟོན་པ་འོང་ཟེར། དེར་དགེ་སློང་གཉིས་པོས་རྒྱལ་པོའི་
བཞུགས་ས་བསྟན་ཏེ། རི་མཐོ་ལ་ས་གཙང་བ། ཉི་མ་ནུབ་པ་འཕྱི་(༢༢༡བ)ལ་འཆར་བ་སྔ་བ། ཁ་ལྷོར་
བལྟས་པ། འབྲས་བུ་མང་བ། ཆུ་ཞིམ་པ། བྱ་མང་པོ་སྐད་སྙན་པ་སྒྲོགས་པ་ཅིག་ཏུ་རྒྱལ་བུའི་སྤྱིལ་པོ་རེ་
རེ་བྱས་ཏེ། དགེ་སློང་གཉིས་ཀྱིས་རྒྱལ་བུ་བདེ་བར་སྡོད་ཅིག །སྔོན་གྱི་འཕགས་པ་དགྲ་བཅོམ་པ་རྣམས་
ཀྱིས་ཀྱང་འདི་ལྟར་བྱས་པས་དོན་གཉིས་གྲུབ་པ་ཡིན་ནོ་ཟེར་ནས་སོང་ངོ༌། །དེ་ནས་དེའི་ནང་པར་ནས་
ཡུལ་དེར་ཆུ་སྐམས་པ་རྣམས་ལ་ཆུ་བྱུང༌། ཤིང་སྐམས་པ་ལ་ཤིང་ལོ་བྱུང་ཞིང་མེ་ཏོག་སྐྱེས། སྤྲེའུས་
འབྲས་བུ་ཟ་བ་ལ་མི་ཟ་བར་གྱུར་རོ། །གཅན་གཟན་གྱིས་རི་དགས་ཀྱི་ཤ་ཟ་བ་ཡང་མི་ཟ་བར་
ང་རྒྱུན་ཆད་
ནས། གཅན་གཟན་རྣམས་རྩྭ་ཟ། ཤིང་གི་འབྲས་བུ་ཐམས་ཅད་ཀྱང་རྒྱས་ནས། བཟོང་ལ་རོ་ཞིམ་པ།
བྱ་རྣམས་ཀྱང་རྒྱལ་པོའི་སར་སྡོད་ཅིང་སྙན་པའི་སྒྲ་སྒྲོགས། སྟག་གཟིག་སེང་གེས་ཀྱང་སྐྱོ་གྲོགས་བྱེད་
-373 -



མ་ཎི་བཀའ་འབུམ།
ཅིང་རྩེད་མོ་རྩེ་བའི་ཟླ་གྲོགས་བྱེད་དེ། དེ་ནས་རྒྱལ་བུས་ལོ་དགུ་ནས་ཕའི་ལས་བྱེད། བུ་མོས་རིགས་ཀྱི་
གོས་གྱོན་ནས་མའི་གཡོག་བྱེད། བཙུན་མོ་གཉིས་ཀྱིས་ཤིང་ཐོག་བཙལ་ནས་ཡབ་སྲས་གསུམ་པོ་གསོ།
རྒྱལ་པོས་ཐེག་པ་ཆེན་པོའི་ཆོས་སྒོམ། སྲས་མིང་སྲིང་གཉིས་ནི་རེས་བྱ་དང་རྩེད་མོ་རྩེ། རེས་འགའ་ནི་
གཅན་གཟན་དང་རྩེད་མོ་རྩེ། བར་དུ་ཞག་ཏུ་བསྡད་ནས་ཀྱང་རྩེད་མོ་རྩེ་བ་ལ་ཡན། དེའི་ཚེ་སྲས་རྒྱལ་
བུ་དེས་ཤ་བ་ཅིག་ལ་ཞོན་པས། ཤ་བས་སྒངས་ནས་འཕྱངས་པས། སྲས་ཀྱི་མགོ་བོ་ཆག་ནས་ཁྲག་མང་
པོ་བྱུང་བས། སྲིང་མོས་ཕ་མ་འབོད་ཅིང་ངུས། སྤྲེའུ་ཅིག་ཙནྡན་གྱི་སྡོང་པོའི་ཁ་ན་ཡོད་པ་རྒྱུགས་ཏེ་སྲས་
ཆུ་འགྲམ་དུ་ཁྲིད་ནས་ཁྲག་བཀྲུས་ཏེ། ཤིང་གླ་བའི་ལོ་མ་ཅིག་ལ་སྔགས་བཏབ་ནས་རློན་པ་རྒྱལ་པོས་
རྒྱང་ནས་མཐོང་ངོ༌། །ཡེངས་པའི་བར་ལ་བྲམ་ཟེ་ཅིག་བྱུང་བ་མ་མཐོང་། དེ་ནས་རྩ་རུ་བྱུང་བ་དང་།
གང་ནས་འོངས་འོ་མ་བརྒྱལ་ལམ་བྱས་སོ། །ཡུལ་བྱེ་མ་གསེར་གླིང་བྱ་བ་ནས་འོངས། ལོ་ལྔ་བཅུ་ཐམ་
པ་ལོན་ནས་བྲམ་ཟེ་མོ་མཛེས་མ་ཅིག་ཆུང་མར་བླངས་པས། ང་ནི་མི་མཚར་ལ་རྒས། མོ་ནི་གཞོན་ལ་
མཛེས་པས། ང་ལ་མོ་མི་དགའ་སྟེ་ཤི་སྨོན་འདེབས། མི་ཀུན་གྱིས་ཀྱང་རྒན་པོ་མི་ལེགས་པ་འདི་འདྲ་བ་
ལ་མོ་བཟང་མོ་ཅིག་སྡོད་པ་ཟེར་ཅིང་རྦད་པས། བདག་མ་སྐྱིད་གཡོག་ཚོལ་ལ་ཤོག །རྒྱལ་བུ་འཇིག་
རྟེན་དབང་ཕྱུག་ཅི་འདོད་པ་སྟེར་ཁོང་(༢༢༢ན)གི་སྲས་མིང་སྲིང་གཉིས་སློངས་ལ་ཤོག །གཡོག་མི་
ཚོལ་ན་མི་སྡོད་ཟེར་བ་ལ། རྒྱལ་བུ་ལ་སྲས་མིང་སྲིང་གཉིས་སློང་དུ་འོངས་ཟེར་རོ། ། རྒྱལ་བུས་ཆུ་ཆེན་
པོ་དེ་ལ་ཙུག་བྱས་དྲིས་པས། རྒྱལ་བུ་ཡིད་ལ་བྱས་པས་ཆུ་ལས་ཐར། འདྲེ་སྲིན་གཅན་གཟན་གྱི་གནོད་
པ་ཡང་མ་བྱུང་ཟེར་རོ། །དེར་རྒྱལ་བུས་ཟས་དྲངས་ཏེ་སྲས་མིང་སྲིང་གཉིས་ཐེ་ཚོམ་མེད་པར་བྱིན་ནོ།
ཁྱེད་ཐེ་ཚོམ་མེད་པར་སོང་ཅིག་མས་སླེབ་ན་མི་སྟེར་སྲིད་དོ་བྱས་པས། དེར་བྲམ་ཟེས་སྲས་མིང་སྲིང་
གཉིས་ཁྲིད་དེ་ཕྱིན་པས། ནུབ་མོ་ཤིང་སྡོང་ཅིག་ལ་མིང་སྲིང་གཉིས་བཅིངས་ཏེ་བཞག་པས། མིང་སྲིང་
གཉིས་ཀྱིས་ངུ་ཞིང་ཨ་མ་བོས་པས། བྱ་དང་གཅན་གཟན་དང་། རི་དགས་ལ་སོགས་པའི་རིའི་སེམས་
ཅན་རྣམས་ལུས་ས་ལ་བརྡབས་ཤིང་དུས། མིང་སྲིང་གཉིས་ཀྱིས་རི་གཉན་གྱི་ལྷ་ཀླུ་རྣམས་ལ། ངེད་ཀྱི་
ཨ་མ་བོས་ལ་ཤོག་ཅིག་ཟེར་ཞིང་ངུ་། ཨ་མ་གཉིས་ཀྱིས་སེམས་ཀྱིས་ཚོར་ཏེ། སྙིང་མི་དགའ་ལུང་པ་
• 374 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རྣམས་སྟོང་པར་སོང་བ་སྙམ་བྱེད་མིག་ནས་མཆི་མ་འབབ། ཉི་ཟླ་སྒྲོན་མས་ནམ་མཁའ་སྒྲོན་མ་ལ།
སྲས་མིང་སྲིང་གཉིས་ཅི་འདྲ་ཅིག་ཉེས་པ་ཡིན་ནམ་སྙིང་ཡང་མི་དགའ། མཆི་མ་ཡང་འབབ་ལུང་པ་ཡང་
སྟོང་པར་སོང་བ་སྙམ་བྱེད་བྱས་པས། ནམ་མཁའ་སྒྲོན་མས་ཀྱང་ང་ཡང་དེ་ཁོ་ན་བཞིན་བྱེད་པ་དག་ཏུ་
གདའ། ཤིང་ཐོག་གིས་ཅི་བྱེད་འདེང་བྱས་ཏེ་ཕྱིན་པས། ལམ་དུ་སྲིན་མོ་མི་རོ་ཁུར་བ་ཅིག་གིས་ལམ་
བཀག་ནས་མ་བཏང་བས། ཨན་ཙམ་ཅིག་འགོར། དེའི་དུས་སུ་ས་གཡོ་བ་དང་། འོད་འབྱིན་པ་དང་།
ནམ་མཁའ་འཇའ་ཡིས་གང་བ་དང༌། མེ་ཏོག་གི་ཆར་འབབ་བ་ལ་སོགས་པའི་ལྟས་བྱུང་ངོ་། །དེར་
བཙུན་མོ་གཉིས་ཀྱིས་སྲིན་མོ་དེ་ལ། ཁྱོད་ནི་སྲིན་མོའི་རྒྱལ་མོ་ཡིན། །ངེད་ནི་མི་ཡི་རྒྱལ་མོ་ཡིན། །བྱིས་
པ་གཉིས་ནི་ཆུང་བ་སྟེ། །ད་དུང་ཟ་རྒྱུ་མ་ཐོས་པས། །ངུ་ཞིང་ཡོད་དམ་ཅི་ཆ་ཡོད། །ལམ་འདི་མ་བཀག་
གཏང་བར་ཞུ། །བྱས་སོ། །བྲམ་ཟེ་ལམ་རིང་པོར་སོང་བར་
བར་ཤེས་ནས་སྲིན་མོས་བཏང་ངོ༌། །སྔར་སྲས་
གཉིས་ལམ་དུ་སྔོན་དུས་བསུ་རུ་འོང་བའི་སར་མ་བྱུང་། གཅན་གཟན་དང༌། རི་དགས་རྣམས་ཀྱང་ངུ་
ཞིང་འདུག །ཁོང་གཉིས་ཀྱང་རྩེ་བ་མི་འདུག །རྫིང་བུའི་ཆུའང་སྐམས། མེ་ཏོག་ཀྱང་རྙིངས། རྒྱལ་པོ་
ཡང་ངོ་གནག་པ་འདུག་ནས། རྒྱལ་བུ་མིང་སྲིང་གཉིས་གར་སོང་། (༢༢༢བ)མི་ལ་མ་བྱིན་ནམ་བྱས་
པས། རྒྱལ་བུས་སྨྲ་མ་ནུས་ཏེ། ཞལ་རོག་པར་བཞུགས་པ་དང་། སྔར་ངེད་གཉིས་ཤིང་ཐོག་བཏུས་འོང་
ཙ་ན། སྔོན་དུ་བསུ་རུ་འོང་། གོས་ལ་རྡུལ་འདུག་ཀྱང་སོལ་དུ་འོང་བ་ཡིན་ལ། ད་ནི་ཡུལ་འདིའང་སྟོང་
ཧང་བ་ཅིག་ཏུ་སོང་འདུག །བྱ་དང་གཅན་གཟན་རི་དགས་རྣམས་ཀྱང་ལུས་ས་ལ་བརྡེབས་ངུ་ཞིང་འདུག །
ད་ནི་མིང་སྲིང་གཉིས་པོ་མ་རུངས་པར་སོང་ངེས་ཏེ་ཟེར་བརྒྱལ་ནས་འགྱེལ་ལོ། །དེ་ནས་རྒྱལ་པོས་
ཙནྡན་གྱི་ཆུ་ལྕག་བརྒྱབ་པས་སོས་ཏེ། རྒྱལ་པོས་ཁྱེད་རང་གཉིས་མ་ངུ་ཅིག །ཡུལ་བྱེ་མ་གསེར་གླིང་
ནས་འོངས་པའི་བྲམ་ཟེ་མིག་སེར་ཅན་ཅིག་ལ་བྱིན་ནོ་བྱས་པས། མ་གཉིས་སྐྲ་འབལ། བྲང་བརྡུང་།
ལུས་ས་ལ་བརྡབས་ཤིང་དུས་སོ། །དེར་རྒྱལ་བུས་ཁྱེད་གཉིས་ཉོན་དང་། ང་སངས་རྒྱས་འོད་མཛད་ཡེ་
ཤེས་ཏོག་ལ་མཆོད་པ་འབུལ་དུ་འགྲོ་ཙ་ན། ལམ་ཁར་ཕྲད་དེ་ཁྱེད་གཉིས་ངའི་ཆུང་མ་བྱེད་ཟེར་ཙ་ན།
ངས་མི་བྱེད་ང་སྦྱིན་པ་བྱེད་པས་ཁྱེད་རང་གཉིས་གཞན་དུ་སོང་བྱས་ཙ་ན། ཁྱེད་གཉིས་ང་ལ་དབུལ་ནས་
- 375 -



བབས་པས་ཡུལ་
མ་ཎི་བཀའ་འབུམ།
ཤི་ཡང་སྦྱིན་པའི་བར་ཆོད་མི་བྱེད་ཟེར་བ་ལ། སངས་རྒྱས་ལ་འུ་ཅག་གསུམ་གྱིས་འབུལ་བ་བྱས་ནས་
དམ་བཅས་ པ་ དེ་དྲན་ནམ། ངས་ཕ་མ་ གཉིས་མ་གཏོགས་རང་གི་ལུས་ཀྱང་སྟེར་བས། སྦྱིན་པ་
གེགས་མི་བྱེད་པར་དམ་བཅས་པ་མི་དྲན་ནམ་བྱས། ཁྱེད་གཉིས་ངའི་བཙུན་མོ་ལ་དེ་ཙམ་དུ་དགའ་བ་
ལ། ངས་བུ་ཚ་མིང་སྲིང་གཉིས་སྦྱིན་པ་ལ། ངའི་སྦྱིན་པའི་བར་ཆད་བྱེད་ཅིང་སེམས་སྐྲག་ཏུ་འཇུག་པ་
ཇུག་ཡིན། ཡབ་ཀྱི་བཀའ་མ་བཅག་པར་ཡུམ་གྱི་བཀའ་བཅག་ནས། མི་མེད་འདྲེ་ཡུལ་དུ་འོངས་ནས་
ཁྱེད་གཉིས་ཀྱང་ང་ལ་འབར་བ་ང་ལ་བརྩེ་བ་མེད་པ་ཡིན་ནམ། ང་སྦྱིན་པ་ལ་ཞུགས་ནས་ཅི་འདོད་ཀྱང་
སྟེར་བར་བྱས་ པ་ཡིན་གསུངས་ནས་ བཤུམས་སོ། །དེ་རྣམས་ཀྱི་སྤྱན་ཆབ་ཆར་
ར་དུ་བལ
ལྗོངས་ཆེན་པོ་དེ་མཚོ་ཆེན་པོ་ཅིག་ཏུ་གྱུར་ཏོ། །དེར་བཙུན་མོ་གཉིས་ཀྱིས་སེམས་སྟོར་བ་རྙེད། རྒྱལ་
བུའི་མཆི་མ་ཕྱིས་ནས་རྒྱལ་བུའི་སེམས་གསོ་ཞིང་སྦྱིན་པ་ལ་རྗེས་སུ་ཡི་རང་དབུལ་ལོ། །དེ་ནས་ཞག་
བདུན་ནས་པདྨའི་སྡོང་པོ་གསེར་ལས་བྱས་པ། ལོ་མ་གཡུ་ལས་བྱས་པ། རྩ་བ་དུང་ལས་བྱས་པ་ཅིག་
སྐྱེས་ཏེ། དེ་ལ་མེ་ཏོག་པདྨ་སྟོང་རྩ་གཅིག་སྐྱེས། མེ་ཏོག་རེ་རེ་ལ་སྤྲུལ་པའི་སངས་རྒྱས་རེ་རེ་སྟོང་རྩ་གཅིག་
འཁྲུངས་སོ། །དེ་རྣམས་ལ་(༢༢༣ན)རྒྱལ་བུ་ཡབ་ཡུམ་གསུམ་གྱིས་ཕྱག་བྱས་སོ། །རྒྱལ་བུས་བསྟོད་པ་
མཛད་པ། ཕྱག་སྟོང་འཁོར་ལོས་སྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་
སྟོང་། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །ཞེས་
བསྟོད་པ་ཕུལ་ལོ། །དེ་ཡང་ལྷའི་ཡུལ་གྱི་རིན་པོ་ཆེ་དང་། མིའི་ཡུལ་གྱི་རིན་པོ་ཆེ་དང་། སངས་རྒྱས་ཀྱི
སྤྱན་གྱིས་གཟིགས་པའི་འཇིག་རྟེན་གྱི་ཁམས་ན་ཡོད་པའི་རིན་པོ་ཆེ་དང་། རིན་པོ་ཆེའི་རི་དང༌། ཚལ་
དང་། ཆུ་བོ་ཡན་ལག་བརྒྱད་དང་ལྡན་པ་དང་། རྒྱ་མཚོ་དང་། གོས་དང་། རྒྱན་གྱི་རྣམ་པ་ཡོད་ཚད་དང་།
ལོངས་སྤྱོད་ཅི་ཡོད་བློས་བླངས་ཏེ་ཕུལ་ནས་སྨོན་ལམ་བཏབ་པ། བདག་གི་བསྟན་པ་སངས་རྒྱས་སྟོང་
རྩ་གཅིག་གི་བསྟན་པ་དང་མཉམ་པར་ཤོག་ཅིག །སངས་རྒྱས་སྟོང་རྩ་གཅིག་གི་བསྟན་པ་ལ་གསུངས་
ཚད་ཀྱི་ཆོས་ཐམས་ཅད་བདག་གི་བསྟན་པ་ལ་དར་བར་ཤོག་ཅིག །བསྐལ་པ་གྲངས་མེད་གསུམ་གྱི་
སེམས་ཅན་ཐམས་ཅད་བདག་གི་བསྟན་པ་ལ་སྒྲོལ་བར་ཤོག་ཅིག །འཁོར་བ་དོང་སྤྲུགས་ཀྱི་བསྟན་པ་
-376 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
འགྲུབ་པར་གྱུར་ཅིག་བྱས་པས། ས་གཡོ་བ་དང་། འཇའ་ཟུག་པ་དང་། མེ་ཏོག་གི་ཆར་འབབ་པ་དང་།
རོལ་མོའི་སྒྲ་འཁྲོལ་ཞིང་པདྨའི་སྡོང་པོ་ལ་སྒྲ་བྱུང་བ། སངས་རྒྱས་སྤྱན་ཆབ་བདུད་རྩིའི་ཆར་བབས་པས། །
དང་བ་བསིལ་ལ་རྙོག་པ་མེད་པའི་མཚོ། །ཀླུ་རྒྱལ་གནས་མཆོག་ཆུ་ཡི་གཞལ་ཡང་ཁང་། །ངོ་མཚར་རྨད་
བྱུང་པདྨ་སྐྱེད་པའི་ཡུམ། །པདྨོ་ལས་འཁྲུངས་སྤྲུལ་པའི་སངས་རྒྱས་སྟོང་། །འོད་དཔག་མེད་ཀྱི་འཁོར་
ཚོགས་སངས་རྒྱས་སྟོང་། །ནམ་མཁའ་ ལ་ནི་ གསེར་ གྱི་པདྨར་སྣང་། །སངས་རྒྱས་གསུང་སྒྲ་ ཕྱོགས་
བཅུར་སྙན་པར་གྲགས། །འབྲུ་དྲུག་འགྲོ་བ་དྲུག་གི་ལམ་སྣ་འདྲེན། །མཁའ་ལ་ཉི་མ་གསུམ་གྱི་སྣང་བ་
ཤར། །ནམ་མཁའ་ལ་ནི་མེ་ཏོག་ཆར་དུ་འབབ། བར་སྣང་ལ་ནི་བདུག་སྤོས་སྤྲིན་བཞིན་འཁྲིགས། །
ཕྱོགས་ བཅུ་ ཀུན་ནས་ མར་མེའི་ཕྲེང་ བས་མཛེས། །བདུད་ རྩིར་ ལྡན་ པའི་ཆུ་ནི་མཚོ་མོར་འཁྱིལ། །
གདུགས་དང་རྒྱལ་མཚན་བ་དན་རོལ་མོའི་སྤྲིན། །ན་བཟའ་རྒྱན་དང་ཞལ་ཟས་ལོངས་སྤྱོད་རྐྱེན། །ལྷ་
རྣམས་ཀུན་གྱིས་མཆོད་པ་རྒྱ་ཆེར་འབུལ། །རྒྱལ་བུ་དེར་ནི་ལུང་བསྟན་སེམས་བསྐྱེད་དོ། །དེ་ནས་ལྷའི་
(༢༢༣བ)དབང་པོ་དང༌། གནོད་སྦྱིན་དཔལ་འབར་བློ་གྲོས་ཡ་མཚན་སྐྱེས་ཏེ། བྲམ་ཟེ་གཉིས་སུ་སྤྲུལ་
ནས། རྒྱལ་བུའི་དྲུང་དུ་འོངས་ནས། ངེད་གཉིས་སློང་དུ་འོངས་བྱས་སོ། །རྒྱལ་བུས་ཅི་སློང་བདག་ལ་ཅི་
འདུག་སྟེར་གསུངས། འོ་ན་བཙུན་མོ་གཉིས་ སློང་བྱས་ སོ། །རྒྱལ་བུས་ལེགས་ སོ་བྱས་ཏེ། བཙུན་མོ་
གཉིས་བྲམ་ཟེ་ལ་དགའ་བཞིན་དུ་སྦྱིན་ནོ། །བཙུན་མོ་གཉིས་ན་རེ་རྒྱལ་བུའི་གཡོག་སུས་བྱེད་ཟེར།
ཁྱེད་གཉིས་མ་བྱིན་ན་སྦྱིན་པ་རྫོགས་པར་མི་འགྱུར་རོ། །སོང་ལ་བྲམ་ཟེའི་གཡོག་གྱིས་ཟེར་ཏེ། བྲམ་
ཟེའི་ལག་པར་ཆུ་བླུགས་བཀྲུས་ཏེ་བཙུན་མོ་གཉིས་བྲམ་ཟེ་གཉིས་པོ་ལ་ཕུལ་ལོ། །དེར་བྲམ་ཟེས་རྒྱལ་
བུ་ལ་འགྱོད་པ་མེད་པར་ཐག་ཆོད་ནས། བྲམ་ཟེ་གཉིས་ཀྱིས་བཙུན་མོ་གཉིས་གོམ་པ་བདུན་བདུན་ཁྲིད་
ནས་སླར་ལོག་ནས་རྒྱལ་བུ་ཉིད་ལ་ཕུལ་ལོ། །རྒྱལ་བུས་ད་ཅིས་ཀྱང་མི་འདོད་གསུངས་ནས། གདུང་
རྒྱུད་རྒྱལ་པོའི་བུ་མོ་ཡིན། །མཛེས་སྡུག་ཡིད་འོང་ལྷ་མོ་འདྲ། །ལྡང་བ་སྔ་ཞིང་ཉལ་བ་འཕྱི། ཁ་ཟས་བྱི་
དོར་བཟའ་བཏུང་ཞིམ། །ལེ་ལོ་མེད་པས་བརྩོན་འགྲུས་ཆེ། །སྨྲ་བ་ཉུང་ལ་ཞེ་ཚིག་ཐེམས། །ཐར་པའི་
ལམ་སྣ་ཆོས་ལ་འདྲེན། །ཡོན་ཏན་ཀུན་ཚང་བུ་མོ་གཉིས། ཁྱེར་ན་བདག་ནི་དགའ་ཞིང་སྤྲོ། །བྱས་སོ། །
- 377 -



མ་ཎི་བཀའ་འབུམ།
དེར་དེ་གཉིས་ན་རེ། ངེད་གཉིས་བྲམ་ཟེ་མ་ཡིན་ཏེ། བརྒྱ་བྱིན་དང་། གནོད་སྦྱིན་བློ་གྲོས་དཔལ་འབར་
ཡིན། རྒྱལ་བུ་ལ་འགྱོད་པའི་སེམས་འདུག་གམ་མི་འདུག་བལྟས་པ་ཡིན་ཟེར་ནས། རང་རང་གི་ལུས་
བཟང་པོ་བསྟན་ཏེ། རྒྱལ་བུ་སངས་རྒྱས་པའི་ཞབས་དྲུང་དུ་ངེད་གཉིས་སྐྱེས་ཏེ། རིན་པོ་ཆེའི་བང་མཛོད་
ལས་སེམས་ཅན་གྱི་དོན་བྱེད་པར་ཤོག་ཅིག་ཅེས་ཟེར་རོ། །དེར་བཙུན་མོ་གཉིས་ཀྱིས་ཀྱང་ཕྱག་བྱས་ཏེ་
སྨོན་ལམ་བཏབ་པ། གཅིག་ཏུ་བདག་གི་བུ་ཁྲིད་པའི་བྲམ་ཟེ་དེ་བདག་གི་ཡུལ་དུ་སོང་ནས་མེས་པོས་
མིང་སྲིང་གཉིས་སླུ་བར་གྱུར་ཅིག །གཉིས་སུ་བདག་གི་བུ་ཚ་དེ་གཉིས་ཀྱིས་བཀྲེས་སྐོམ་གྱི་སྡུག་བསྔལ་
མྱོང་བར་མ་གྱུར་ཅིག །གསུམ་དུ་སྲས་མིང་སྲིང་གཉིས་དང་མྱུར་དུ་ཕྲད་པར་གྱུར་ཅིག །རྒྱལ་བུས་
སེམས་ཅན་ཐམས་ཅད་སྐྱེ་རྒ་ན་འཆིའི་སྡུག་བསྔལ་ལས་སྒྲོལ་བར་གྱུར་ཅིག །ཁྱེད་ཀྱི་སྨོན་ལམ་རྒྱ་ཆེན་
པོ་དེ་འགྲུབ་པར་གྱུར་(༢༢༤ན)ཅིག་ཅེས་བྱས་པས། བརྒྱ་བྱིན་ན་རེ་ཁྱོད་མཐོ་རིས་སུ་སྐྱེ་བ་དང་། ཚེ་ཉི་
ཟླ་དང་མཉམ་པ་དང་། འཇིག་རྟེན་གྱི་རྒྱལ་པོར་སྐྱེ་བ་ནི་ངས་སྦྱིན་པར་མི་ནུས། སྔོན་པས་ཀྱང་ལྷག་
པའི་ལོངས་སྤྱོད་དང་ལྡན་ནས་སྦྱིན་པ་གཏོང་ཞིང་། ཡུལ་དུ་ཡབ་ཡུམ་སྲས་བཅས་དང་མཇལ་ནས།
མྱུར་དུ་འཛོམ་པའི་དངོས་གྲུབ་སྟེར་ནུས་པས། བུ་ཚ་གཉིས་སྡུག་བསྔལ་སྙམ་དུ་མ་སེམས་ཅིག །བདག་
གིས་མེས་པོ་ཅན་དུ་འགྲོ་བར་བྱའོ་ཞེས་ཟེར་ཏེ་མི་སྣང་བར་སོང་ངོ༌། །ཡུལ་བྱེ་མ་གསེར་གླིང་དུ་བྲམ་
ཟེས་བུ་ཚ་མིང་སྲིང་གཉིས་ཁྲིད་ནས་ཕྱིན་པས། ཆུང་མས་གྱོད་ཁ་བྱས་ཏེ། བྱིས་པ་འདི་གཉིས་རྒྱལ་བུའི་
བུ་ཡིན་ལ། སྡུག་མ་མྱོང་བ་ལ་ཤུ་བ་རྣག་ཁྲག་འདི་འདྲ་འོང་བ་ངོ་མི་ཚའམ། རྒྱལ་བུས་འབངས་ཀྱི་ཁོལ་
བོ་བྱས་པའི་དཔེ་ཡོད་དམ། འདི་གཉིས་ཚོངས་ལ་འུ་ཅག་རང་བཀོལ་དུ་བཏུབ་པ་ཅིག་ཁྲིད་ལ་ཤོག་
བྱས་སོ། །བྲམ་ཟེ་ཆུང་མ་ལ་ཉན་ཏེ་ཁྲིད་ཕྱིན་པས། བརྒྱ་བྱིན་གྱིས་བྲམ་ཟེ་ལ་སྲས་འདི་གཉིས་ཡུལ་སྒྲ་
གཅན་དུ་ཁྱེར་ལ་ཚོང་དབུལ་བ་བོར་བྱས་སོ། །བྱིས་པའི་བ་སྤུའི་བུ་ག་རེ་ལ་གསེར་དངུལ་གྱི་དོང་ཙེ་
སྟོང་གྲངས་བགྲང་བ་འོང་བྱས་སོ། །བྲམ་ཟེས་ཡུལ་སྒྲ་གཅན་བྱ་བར་ཕྱིན་ནོ། །ཡུལ་མི་རྣམས་ཀྱིས་
རྒྱལ་བུའི་སྲས་སུ་ཤེས་ཏེ་སྙིང་འགས་པར་ངུས་ཤིང་། རྒྱལ་པོ་ལ་ཡ་མཚན་ཆེ་སྟེ་འདི་འདྲ་བ་སྦྱིན་པར་
ཕོད་ན་ནོར་བུ་ཅིའི་ཕྱིར་མི་སྟེར། རང་ཅག་རྣམས་ཀྱིས་དེ་འདྲ་བའི་རྒྱལ་པོ་སྤུགས་པ་འཁྲུལ་པའི་ལམ་
-378 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
ལ་སྤྱད་དོ། །ད་ནི་འགུགས་དགོས་ཟེར་རོ། །བློན་པོ་ཅིག་གིས་གང་ནས་འོངས་ཞེས་དྲིས་པས། བྲམ་
ཟེས་ཚོང་བ་ལ་འདྲི་རྒྱུ་ཅི་ཡོད་ཟེར། ངེད་ཀྱི་ཡུལ་དུ་བྱུང་བས་དྲི་བ་ཡིན་ནོ་བྱས་སོ། །རྒྱལ་བུ་མིང་སྲིང་
གཉིས་ངས་རྒྱལ་པོ་ལ་བླངས་པ་ཡིན་ཟེར་རོ། །ཡུལ་བ་ན་རེ་རྒྱལ་བུ་མིང་སྲིང་གཉིས་འཕྲོག་ཟེར་རོ།
ཁྲིམས་བདག་གིས་གྲོས་བྱས་ཏེ། རྒྱལ་བུས་བྱིན་པ་འཕྲོག་ཏུ་མི་བཏུབ་མེས་པོ་བསླུ་རུ་གཞུག་གོ་ཟེར་རོ། །
གཞན་གྱིས་ལེགས་སོ་ཟེར་རོ། །དེའི་ཚེ་རྒྱལ་པོ་ལ་སྲས་མིང་སྲིང་གཉིས་འོངས་བཅུག་འུ་ཉོའམ་བྱས་སོ། །
རྒྱལ་པོས་ཁྲིད་ཤོག་བྱས་ནས་དང་བྲམ་ཟེ་དང་སྲས་(༢༢༤བ)གཉིས་ཕོ་བྲང་དུ་བྱོན་པ་དང་། རྒྱལ་པོ་
དང་བཙུན་མོ་གཉིས་དབུགས་དྲངས་ཤིང་ངུས་སོ། །དེ་ནས་རྒྱལ་པོས་སྲས་གཉིས་ཇི་ལྟར་ཐོབ་བྱས་སོ། །
རྒྱལ་བུ་ལ་བསླངས་པ་ཡིན་ཟེར་རོ། །རྒྱལ་པོས་པང་དུ་བླང་སྙམ་ནས་བོས་པས་འོང་དུ་མ་བཏུབ། རྒྱལ་
པོས་སྲས་ལ་རིན་ཇི་ཙམ་འདོད་བྱས་པས། བྲམ་ཟེས་སྨྲ་མ་ནུས་པར་བསྡད་པས། སྲས་ཀྱིས་ང་ལ་
དངུལ་གྱི་དོང་ཙེ་ཉིས་སྟོང་བ་གླང་ཉིས་བརྒྱ་རི། བུ་མོ་ལ་གསེར་གྱི་དོང་ཚེ་ཉིས་སྟོང་དང་བ་བཞོ་མ་ཉིས་
བརྒྱ་ར་བྱས་པས། རྒྱལ་པོ་ན་རེ་འཇིག་རྟེན་ན་རིན་པོ་ཆེ་དབྱིག་ལྟར་བུ་རིན་ཆེ་བ་ཡིན་མོད། ཅི་སྟེ་བུ་
རིན་ཆུང་བྱས་པས། སྲས་ཀྱི་རྒྱལ་པོ་ལ་ཕོ་བྲང་དང་། གཏེར་མཛོད་དང་། བཟའ་བ་དང་། གོས་རིན་པོ་
ཆེ་དང་། འབངས་ཡོད་པ་ལ། བདག་པོ་གཅིག་ཡོད་པས་སྤྲུགས། ང་འབངས་ཀྱི་བྲན་དུ་བྱིན་པས་རིན་
ཆུང་། བུ་མོ་འབངས་ཀྱི་ཆུང་མར་བྱིན་པས་རིན་ཆེ་བ་ཡིན་ཟེར། རྒྱལ་པོས་དེ་ཐོས་པས་བཤུམས་སོ། །
ཁྱོད་ངའི་པང་དུ་མི་འོང་བ་ཇུག་ཡིན། ང་ལ་མ་དགའ་བའམ། བྲམ་ཟེ་ལ་འཇིགས་པ་ཡིན་གསུངས་པས།
སྲས་ན་རེ་རྒྱལ་པོ་ལ་མི་དགའ་བའམ། བྲམ་ཟེ་ལ་འཇིགས་པ་མ་ཡིན། ང་རྒྱལ་པོའི་ཚ་བོ་མིའི་བྲན་དུ་
གྱུར་པས་པང་དུ་མི་འོང་། བྲན་ཁོལ་རྒྱལ་པོའི་པང་དུ་འགྲོ་བ་མི་རིགས་པ་ཡིན་ཟེར་རོ། །ཡང་རྒྱལ་
པོས་བཤུམས་ཏེ། མཆི་མ་ཕྱིས་ནས་བྲམ་ཟེ་ལ་རིན་བྱིན་ནས། བུ་ཚ་གཉིས་ཁྲུས་བྱས་ཏེ་སྲས་པང་
བླངས། ཕྱག་སྲས་གཉིས་ཀྱི་མགོ་ལ་བཞག །ཁྱེད་རི་ལ་སྡོད་ཀྱི་བར་ལ་ཟས་སུ་ཅི་ཟོས། སྐོམ་དུ་ཅི་འཐུངོས།
གོས་སུ་ཅི་གྱོན། སྟན་དུ་ཅི་བཏིང་། རྩེ་ཟླ་སུས་བྱས་དྲིས་པས། སྲས་མིང་སྲིང་གཉིས་ཀྱིས། ཟས་སུ་ནི་
ཤིང་ཐོག་ཟོས། སྐོམ་དུ་ཆུ་འཐུངས། གོས་སུ་ཤིང་ལོ་གྱོན། སྟན་དུ་རྩྭ་བཏིང་། རྩེད་གྲོགས་བྱ་དང་གཅན་
• 379 -



མ་ཎི་བཀའ་འབུམ།
གཟན་རྣམས་ཀྱིས་བྱས། སྐྱོ་བ་མ་བྱུང་བྱས་པས། རྒྱལ་པོས་བཤུམས། སྲས་ཀྱིས་བྲམ་ཟེ་འདི་ལྟོགས་
སོ་ཅི་ཡང་མ་ཟོས་བྱས་སོ། ཁྱེད་(༢༢༥ན)རང་ཁོས་སྡུག་ཏུ་བཅུག་པ་ལ། ཟས་བྱིན་ནས་ཅི་བྱེད་བྱས་
པས། དེ་རིང་ཕན་ཆད་ངེད་མིང་སྲིང་གཉིས་ཀྱི་བདག་པོ་ཁོས་བྱས་པ་ཡིན། བྱམས་པོ་མ་བྱས་ཀྱང་བྲན་
ཁོལ་ལ་རྩི་བར་བྱེད་པ་སུ་ཡང་མེད། ལས་ཀྱང་མ་བཅོལ་ལྟོགས་ཤིང་སྐོམ་པ་མིག་གིས་མི་ཚུགས་ཟས་
བྱིན་བྱས་པས། རྒྱལ་པོ་ན་རེ་ཁོན་དུ་མི་འཛིན་པ་ངོ་མཚར་ཆེ་ཟེར། སྲས་ཀྱིས་ངའི་ཡབ་ནི་བུ་དང་ཆུང་
མ་ཡན་ཆད་སྟེར། ཁྱེད་རྒྱལ་པོ་ནི་མི་གཅིག་གི་ལྟོ་ལ་སེར་སྣ་བྱེད་པ་ཡ་མཚན་རེ་ཆེ་བྱས་སོ། ཁྱོད་རེ་
བདེན་ཟེར་ནས་རྒྱགས་བཀུར་བས་བྲམ་ཟེ་དགའོ། །བྲམ་ཟེ་དབུལ་པོ་དེ་ཕྱུག་པོར་གྱུར་ཏོ། །དེ་ནས་
རྒྱལ་པོས་རྒྱལ་བུ་སྤྲུགས་པ་དེ་གདན་འདྲེན་དུ་བཏང་སྟེ་རྒྱགས་བསྐུར་རོ། །བློན་པོས་ཆུ་ཆེན་པོ་དེ་ལ་ཟ
ཐར་བར་རྒྱལ་བུ་ཡིད་ལ་བྱས་པས་ཆུ་ཆད་དེ་ཐར་ནས་ཕྱིན་ནོ། །རྒྱལ་བུ་ལ་ཕྱག་བྱས་ཏེ། ཡབ་རྒྱལ་
པོས་སྤྱན་འདྲེན་དུ་བཏང་བ་ཡིན་བྱས་སོ། །སྲས་རྒྱལ་བུ་ན་རེ་ངས་ལོ་ཉི་ཤུ་རྩ་ལྔ་མ་སོང་ལོ་ཁ་མ་ཐིམ།
སང་ཕོད་འོང་བྱས་ནས་ཕོ་ཉ་ཡུལ་དུ་ལྡོག་བཏང་ངོ་། །ཕོ་ཉས་ཡབ་རྒྱལ་པོ་ལ་སྲས་རྒྱབ་ཏུ་སོང་ཡོད་
འོང་བྱས་སོ། །ཡང་ཡབ་རྒྱལ་པོས་བློན་པོ་ལ་ཕྲིན་ཡིག་བསྐུར་ཏེ། སྲས་ཁྱོད་སྦྱིན་པ་ལ་དགའ་བ་ཡིན་
པས་ཁྱོད་སྔ་མ་བཞིན་དུ་སྦྱིན་པ་གཏོང་དུ་བཞུག་གོ །ལོ་ཉི་ཤུ་རྩ་ལྔའི་དམ་བཅའ་འདིར་སླེབ་པ་དང་།
ཐིམ་འགྲོ་ད་མ་ཁྲོ་བར་ཤོག་གསུང་ངོ༌། །ཡང་བློན་པོས་ཕྲིན་ཡིག་རྒྱལ་པོ་ལ་ཕུལ་བས་རྒྱལ་བུས་ཞལ་
གྱིས་བཞེས་སོ། །ཕྱོགས་ཐམས་ཅད་དུ་ཕྱག་བཙལ་ནས་ལྷ་ཐམས་ཅད་ལ་གསོལ་བ་བཏབ་སྟེ་འདོང་
གསུངས་ནས་ཆས་སོ། །དེའི་ཚེ་བྱ་དང་། གཅན་གཟན་དང་རི་དགས་ཐམས་ཅད་དུས། ཆུ་མིག་ཐམས་
ཅད་ནི་སྐམས། མེ་ཏོག་ཐམས་ཅད་ནི་ཁ་ཟུམ། འབྲས་བུ་ཐམས་ཅད་ སམས་སོ། །ཡབ་ཡུམ་གསུམ་
འབྱོན་པའི་ལམ་དུ་མཐའ་འཁོབ་བྱེ་མའི་ཤིང་དྲུང་གི་ཡུལ་གྱི་རྒྱལ་པོས་གསུང་བྱས། ནོར་བུ་རིན་པོ་ཆེ་
ཕུལ། གསེར་དངུལ་གྱི་དོང་ཙེ་མང་པོ་ཡང་ཕུལ། བློན་པོ་རྣམས་ཀྱིས་ཀྱང་ནོར་བུ་སྣ་རེ་ཕུལ། (༢༢༥བ)
རྒྱལ་བུ་བདུད་རི་ནག་པོ་ལ་སྤྲུགས་པ་དེ་ངས་ལན་པ་
པས་མཐོལ་ལོ་བཤགས་སོ་ཟེར་ནས། ཐམས་ཅད་
ཀྱིས་བཤགས་པ་བྱས་སོ། །དེ་ནས་ཡུལ་མི་རྣམས་དང་། རྒྱལ་པོ་དེས་ཁྱེད་སངས་རྒྱས་པའི་ཚེ་ངེད་
380 -



ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་མཛད་པ་རྣམ་ཐར་གྱི་སྐོར།
རྣམས་འཁོར་དུ་སྐྱེ་བར་གྱུར་ཅིག་ཅེས་སྨོན་ལམ་བཏབ་བོ། །རྒྱལ་བུས་བཀའ་སྩལ་པ། མི་ཅིག་གིས་
ཟས་ཞིམ་པོ་བྱིན་ནས་ཟོས་པ་ན། ཕྱིས་འདོད་བྱས་ཀྱང་བྱིན་དུ་མེད་པ་དང་འདྲ། སྔར་ངས་བྱིན་ནས་
བླང་དུ་མི་བཏུབ་པས། ཁྱེད་རང་ཁྱེར་བྱས་པས། རྒྱལ་པོ་དེ་ཡང་ཤིན་ཏུ་དགའ་ནས་རིན་པོ་ཆེ་ཕུལ། དེ་
ནས་ཁྱེད་ཀྱི་མངའ་འོག་ཏུ་མཆིའོ་ཟེར་རོ། །དེ་ནས་རྒྱལ་བུ་དང་། མཐའ་འཁོབ་ ཀྱི་ རྒྱལ་པོ་གཉིས་
གཅིག་ལ་གཅིག་བྱམས་ཤིང་མཛའ་བར་གྱུར་ཏོ། །རྒྱལ་བུ་ཞག་གསུམ་ནས་ཡུལ་དུ་ཕེབས་འོང་བར་
ཐོས་ཏེ། ཡུལ་མི་རྣམས་ཤིན་ཏུ་དགའ་ནས། ས་ཐམས་ཅད་ཙནྡན་གྱི་ཆུས་ཆག་ཆག་འདེབས། མེ་ཏོག་
དང་། བདུག་སྤོས་དང་། བ་དན་དང་། རྒྱལ་མཚན་དང་། ཟ་འོག་གི་བླ་རེས་བརྒྱན། ཡུལ་གྱི་ལམ་ཐམས་
ཅད་ཕྱགས་ཏེ་མཆོད་པ་འགྲེམས་སོ། །རོལ་མོ་སྣ་ཚོགས་རྒྱལ་པོ་ལ་ཕུལ་ལོ། །ཡུལ་མི་རྣམས་ཤིན་ཏུ་
དགའ་བའི་གཏམ་བྱས་ཏེ། རྒྱལ་བུ་ཕོ་བྲང་དུ་བྱོན་ནས་ཡབ་ཡུམ་གཉིས་ལ་ཕྱག་བྱས་ཏེ། ཡབ་ཡུམ་
བདེའམ་ཞུས་པས། ཡུམ་ན་རེ་སུ་ཡིན་ཟེར། རྒྱལ་བུས་ང་ཡིན་བྱས་པས་རྒྱལ་བུའི་ཕྱག་ལ་འཇུས་ཏེ་
དགའ་བར་གྱུར་ཏོ། །ཡབ་ཀྱིས་རིན་པོ་ཆེའི་བང་མཛོད་དང་ནོར་ཐམས་ཅད་རྒྱལ་བུ་ལ་གཏད་དོ། །
རྒྱལ་བུས་དེ་ནས་ཡང་སྦྱིན་པ་ཅི་འདོད་པ་སྔར་བས་ལྷག་པ་སྦྱིན་ནོ། །རྒྱལ་བུ་འོད་ཟེར་ཏོག་ལ། རྒྱལ་
པོ་དགའ་བའི་ཏོག་གི་བུ་མོ་མནྡ་ར་བ་བླངས་ནས་རྒྱལ་སར་བཏོན། །བུ་མོ་ཨུཏྤལ་མ་ནི་བྲམ་ཟེ་བདེ་
བྱེད་ཀྱི་བུ་བྲམ་ཟེ་རྣམས་ཀྱི་ནང་ན་དེ་བས་ལྷག་པ་མེད་པ་ཅིག་ལ་བརྫངས་སོ། །རྒྱལ་པོས་ཆོས་ཉིད་ཀྱི་
དོནབསྒོམས་པས་དེར་རྒྱལ་བུ་མངོན་པར་རྫོགས་པར་
ས་པར་སངས་རྒྱས་ཏེ། མཚན་ཡང་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་(༢ ༢༦ན)ཀུན་ནས་དཔལ་བརྩེགས་རྒྱལ་པོར་
གྱུར་ཏོ། །དེའི་འཇིག་རྟེན་གྱི་ཁམས་དེ་ན་གནས་པ་ཐམས་ཅད་འབྲས་བུ་ལ་བཀོད་དེ། རྒྱུན་དུ་ཞུགས་
པ་དང་། །ལན་ཅིག་ཕྱིར་འོང་བ་དང་། ཕྱིར་མི་འོང་པ་དང་། དགྲ་བཅོམ་པ་དང་། རང་སངས་
ས་རྒྱས་དང་།
ལ་ལ་བྱང་ཆུབ་ཏུ་སེམས་བསྐྱེད། དབང་པོ་དང་སྒོ་ཞན་ཤོས་རྣམས་ཀྱང་འཁོར་ལོས་སྒྱུར་བའི་རྒྱལ་
པོའམ། ལྷ་དང་མིར་སྐྱེས་ནས་ཐེག་པ་ཆེན་པོའི་ཆོས་སྒོར་བཙུད་དོ། །དེའི་ཚེ་ཡབ་རྔ་སྒྲའི་རྒྱལ་པོ་དེ་ནི།
ད་ལྟའི་གནམ་རི་སྲོང་བཙན་འདི་ཡིན་ནོ། །རྒྱལ་བུ་འཇིག་རྟེན་དབང་ཕྱུག་དེ་ང་ཡིན་ནོ། །ཡུམ་དྲི་མ་
པ 381 བ



མ་ཎི་བཀའ་འབུམ།
མེད་པ་དེ་པདྨ་ཚེ་ཡོངས་བཟའ་འབྲི་ཟ་ཐོད་དཀར་མ་འདི་ཡིན་ནོ། །རྒྱལ་པོ་གྲགས་པའི་འབྱུང་གནས་
དེ་བལ་པོའི་རྒྱལ་པོ་བྷ་ཧ་འདི་ཡིན་ནོ། །དེ་དུས་ཀྱི་ཉི་ཟླ་སྒྲོན་མ་དེ་ད་ལྟའི་བལ་མོ་བཟའ་ཁྲི་བཙུན་ཡིན་
ནོ། །རྒྱལ་པོ་དྲི་མ་མེད་པ་དེ་རྒྱ་རྗེ་བཙད་པོ་འདི་ཡིན་ནོ། །ནམ་མཁའ་སྒྲོན་མ་དེ་ད་ལྟ་རྒྱ་མོ་ཀོང་ཇོ་འདི་
ཡིན་ནོ། །དགེ་སློང་སྤྲུལ་པ་འོད་དེ་ཐོན་མི་སམྦྷོ་ཊ་ཡིན་ནོ། །དགེ་སློང་ཤེས་རབ་འོད་དེ་ད་ལྟ་འཇམ་
དཔལ་ཡིན་ནོ། །བརྒྱ་བྱིན་ནི་མགར་སྟོང་བཙན་ཡུལ་བསྲུངས་འདི་ཡིན་ནོ། །སྲིན་མོས་བཙུན་མོ་གཉིས་
ཀྱི་ལམ་བཀག་པ་དེ་ནི་དཔལ་ཕྱག་ན་རྡོ་རྗེ་ཡིན་ནོ། །ད་ཡང་གདུང་རབས་ལྔ་ནས་ང་འོང་སྟེ་པདྨ་འབྱུང་
གནས་སོ། །བུ་འོད་ཟེར་ཏོག་ནོར་བུ་འཛིན་པའོ། །བུ་མོ་ཨུཏྤལ་མ་དེ་ལྷ་མོ་དབྱངས་ཅན་མ་ཡིན། བྲམ་
ཟེ་དེ་བདུད་ཐར་པ་ནག་པོ་ཡིན། ཁོའི་ཆུང་མ་དེ་གནོད་སྦྱིན་མོ་ཅིག་ཡིན་ནོ། །གནོད་སྦྱིན་གྲུབ་པའི་བློ་
གྲོས་དེ་ལྟ་ཡར་ལ་ཤམ་པོ་ཡིན་ནོ། །མི་མེད་འདྲེ་ཡུལ་བྱ་རོག་སྒྲ་གཅན་དེ་བོད་ཡུལ་གངས་ཅན་གྱི་ས་
འདི་ཡིན་ལགས་སོ། །རྒྱལ་པོའི་བཞུགས་ས་དེ་ཡར་ལུང་གཡུ་རུ་ཁྲ་འབྲུག་ཡིན་ནོ། །ཆུ་བོ་ཆེན་པོ་དེ་
ཡར་ཆབ་གཙང་པོ་འདི་ཡིན་ནོ། །དགེ་བ་བྱས་པ་ལ་གྲངས་མེད་དཔག་ཏུ་མེད་དེ། སེམས་ཅན་གྱི་སྡུག་
བསྔལ་སྤྱད་པ་ཡང་གྲངས་མེད་དཔག་ཏུ་མེད་དོ་གསུང་ངོ༌། །ངའི་ཁ་ཆེམས་ཀྱི་ཡི་གེ་འདི་བྱང་ཆུབ་
སེམས་དཔའ་རྣམས་ལ་སྟོན་ཅིག །ངོ་མཚར་སྐྱེས་ནས་དང་བ་སྐྱེ་བ་ཡིན་གསུང་ངོ་། །རྒྱལ་བུ་སྦྱིན་པ་ལ་
དགའ་བའི་གཏམ་རྒྱུད་གསུངས་པ་སྤྱི།། །།
རྒྱལ་པོའི་མཛད་པ་ཉི་ཤུ་རྩ་གཅིག་པ་བཞུགས།
( ༢ ༢༦བ)ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་
འཚལ་ལོ། །བྱང་ཆུབ་སེམས་དཔའ་རྣམས་ཀྱི་མཆོག །ཐུགས་རྗེ་ཆེ་ལ་ཐབས་མཁས་པ་འཕགས་པ་
སྤྱན་རས་གཟིགས་དབང་ཕྱུག་དེས། གནས་རི་པོ་ཏ་ལའི་རྩེ་མོའི་ཕོ་བྲང་གཞལ་ཡས་ཁང་ནས། བོད་ཁ་
བ་ཅན་གྱི་རྒྱལ་ཁམས་འདུལ་བའི་དུས་ལ་བབ་པར་གཟིགས་ནས། ཐུགས་ཀྱིས་དགོངས་པས། བོད་གློ་
- 382 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
བུར་གྱི་རྒྱལ་པོ་ལྷ་ཐོ་ཐོ་རི་སྙན་ཤལ་བུ་བ་ཕོ་བྲང་ཡུམ་བུ་བླ་སྒྲུང་སྙན་གྱི་ཁང་རྩེ་ན་བཞུགས་པའི་དུས་
ན། ཐུགས་ རྗེ་ཆེན་པོས་བྱིན་གྱིས་བརླབས་ནས། ཐུགས་རྗེ་ཆེན་པོ་སྤྱན་རས་གཟིགས་ཀྱི་ཐུགས་ཀ་
ནས། འོད་ཟེར་རྣམ་པ་ལྔ་འཕྲོས་པའི་སྣ་ལ། རིན་པོ་ཆེའི་ཟ་མ་ཏོག་གི་ནང་ནས། གསེར་གྱི་གླེགས་བམ་
ལ། བེ་ཌཱུརྱ་ཞུན་མས་བོད་ཡིག་ཏུ་བཀོད་པའི་མདོ་སྡེ་ཟ་མ་ཏོག་བཀོད་པ་དང་། སྤང་སྐོང་ཕྱག་བརྒྱ་པ་
དང་། རྟེན་འབྲེལ་བཅུ་གཉིས་ཀྱི་གཟུངས་དང༌། དགེ་བ་བཅུའི་མདོ་དང་། བཞི་བཅུག་ནས། ཉི་མའི་
ཟེར་དང་འགྲོགས་ཏེ། རྒྱལ་པོའི་ཁང་ཐོག་ཏུ་བབས་པ་ལས། དེ་རྒྱལ་པོས་ཁ་ཕྱེ་ནས་གཟིགས་པས
ཆོས་ཡིན་ནམ། བོན་ཡིན་ངོ་མ་ཤེས་ཏེ། ངོ་མཚར་ཆེ་བ་ཅིག་འདུག་པར་མཐོང་ནས། གསེར་དངུལ་
ལས་བྱས་པའི་ཟ་མ་ཏོག་ཏུ་བཅུག །དེའི་མིང་ཡང་གཉེན་པོ་གསང་བ་ཞེས་བྱ་བར་བཏགས་ཏེ། གསེར་
གྱི་ཁྲི་ལ་བཞུགས་ནས། ཞག་རེ་ལ་གསེར་སྐྱེམས་དང་
། གཡུ་སྔོན་གྱིས་མཆོད། མཚན་མོ་ཡང་མར་
མེས་མུན་པ་མེད་པར་ བྱས་ཏེ། རྒྱལ་པོ་འཁོར་དང་བཅས་པས་ཕྱག་བྱེད་དོ། །དེ་ནས་རྒྱལ་པོ་ཡང་
བགྲེས་ནས། དབུ་སྐྲ་ཡང་སེ་བར་བཞུགས་པ་ལ། གཉེན་པོ་གསང་བའི་བྱིན་རླབས་ཀྱིས། དབུ་སྐྲ་ཡང་
ནག་པོ་མཐོན་མཐིང་དུ་གྱུར་ཏོ། །གཉེར་མ་ཡང་དངས་ནས་གཞོན་ཤ་ཅན་དུ་གྱུར་ཏོ། །སྐུ་ལུས་གཅིག་
གིས་སྐུ་ཚེ་གཉིས་ཐུབ་སྟེ། རྒྱལ་པོའི་ཞལ་ཆེམས་སུ་ཡང་། (༢༢༧ན)ཁ་བ་ཅན་བོད་ཀྱི་རྒྱལ་ཁམས་
འདིར། ལུས་ཀྱི་ན་ཚ་སེམས་ཀྱི་སྡུག་བསྔལ་ལ་སོགས་པ་ཅི་བྱུང་ཡང་། གཉེན་པོ་གསང་བ་འདི་ལ་གསོལ་
བ་ཐོབ་ཅིག །ཉེས་པ་ཐམས་ཅད་བསལ་ནས། བཀྲ་ཤིས་དང་བདེ་ལེགས་སུ་འགྱུར་རོ། །ལེགས་པ་གང་
འདོད་ཀྱང་གསོལ་བ་ཐོབ་ཅིག །འདོད་པའི་དོན་ཐམས་ཅད་འགྲུབ་པར་འགྱུར་རོ་ཞེས་གསུངས་ནས།
སྐུ་ལ་པུར་མེད་པར་ནམ་མཁའ་ལ་འཇའ་ལྟར་ཡལ་ལོ། །རྒྱལ་པོ་ལྷ་ཐོ་ཐོ་རིའི་སྲས་ཁྲི་གཟུངས་བཙན་
དེའི་སྲས་འགྲོ་གཉན་འདི་རུ། དེའི་སྲས་སྟག་གུ་གཉན་གཟིགས། དེའི་སྲས་གནམ་རི་སྲོང་བཙན་ནོ། །
དེ་རྣམས་ཀྱིས་ཀྱང་སྔར་གྱི་ཡབ་མེས་ཀྱི་སྲོལ་བཞིན་དུ་མཆོད་པ་བྱས་པས། ལེགས་པའི་ཡོན་ཏན་ཐམས་
ཅད་དང་ལྡན་ནོ། །རྒྱལ་པོ་སྟག་གུ་གཉན་གཟིགས་དམུས་ལོང་དུ་འཁྲུངས་ནས། དེ་ཡང་རྒྱལ་སར་ཕྱུང་
ནས། གཉེན་པོ་གསང་བ་ལ་གསོལ་བ་བཏབ་པས་སྤྱན་ཕྱེད་དོ། །ཐུགས་རྗེ་ཆེན་པོའི་གསུང་། མདོ་སྡེ་
དུ
- 383 -



མ་ཎི་བཀའ་འབུམ།
རང་བྱུང་དམ་པའི་ཆོས་བོད་དུ་དབུ་བརྙེས་པའི་ལེའུ་སྟེ་དང་པོའོ། །
དེ་ནས་ཡང་བྱང་ཆུབ་སེམས་དཔའ་རྣམས་ཀྱི་མཆོག །འཕགས་པ་སྤྱན་རས་གཟིགས་དབང་
ཕྱུག་དེས། ཕོ་བྲང་རི་པོ་ཏ་ལའི་གཞལ་ཡས་ཁང་ནས། ཁ་བ་ཅན་བོད་ཀྱི་རྒྱལ་ཁམས་ལ་ཐུགས་ཀྱིས་
དགོངས་ནས། སྤྱན་གྱིས་གཟིགས་པས། བོད་ཀྱི་རྒྱལ་ཁམས་ན་ཡོད་པའི་སེམས་ཅན་ཐམས་ཅད། གཉེན་
པོ་གསང་བ་ལ་ཕྱག་དང་མཆོད་པ་ཕུལ་བས། བག་ཆགས་སད་དེ། འདུལ་བའི་དུས་ལ་བབ་པར་གཟིགས་
ནས། དེ་ཡང་ཕ་སྤྲེའུ་དང་། མ་བྲག་སྲིན་ཡིན་པས། དེ་དག་འདུལ་བ་དཀའ་བས། རྒྱལ་པོའི་དཀའ་འོག་
ནས་འདུལ་བར་གཟིགས་ནས། སྤྱན་གཡས་
ས་པ་ལས་འོད་ཟེར་ཅིག་སྤྲོས་པས། བོད་གློ་བུར་གྱི་རྒྱལ་པོ་
གནམ་རི་སྲོང་བཙན་ཞེས་བྱ་བ་དང་། ཡུམ་ལྷ་ས་གུང་བཙུན་མ་ཞེས་ཀྱང་བྱ། ཚེ་ཡོངས་བཟའ་འབྲི་ཟ་
ཐོད་དཀར་ཞེས་ཀྱང་བྱ་བ་གཉིས། ཕོ་བྲང་བྱམས་པ་མི་འགྱུར་བ་ཞེས་( ༢༢༧བ)བྱ་བ་ན། རིན་པོ་ཆེའི་
ཁྲི་ལ་གཟིམས་ནས་བཞུགས་པ་ལ། འོད་ཟེར་གྱི་སྣ་ལ་ཤེལ་གྱི་ཁྱེའུ་གཡུའི་ཟུར་ཕུད་ཅན་ཚོན་གང་བ་
ཅིག་སྤྲུལ་ནས་ཡུམ་གྱི་ལྷུམས་སུ་ཞུགས་སོ། །ཡུམ་གྱི་རྨི་ལམ་ན་ཡང་། ཉི་མ་ལྷོ་ཕྱོགས་ནས་འོད་ཉི་མ་
ཤར་བ་ལྟ་བུ་ཅིག་གིས། བོད་ཀྱི་རྒྱལ་ཁམས་ཐམས་ཅད་སྣང་བས་ཁྱབ་པའི་འོད་ཟེར་ཅིག་ཤར་བའི་སྣ་
ལ། ཁྱེའུ་ཆུང་གི་གཟུགས་དཀར་པོ་ཚོན་གང་བ་ཅིག་ལྟོ་བར་ནུབ་པ་རྨིས་ནས། ཡབ་
ཡབ་རྒྱལ་པོ་གནམ་རི་
སྲོང་བཙན་ལ་རྨི་ལམ་སྨྲས་པ། སྤྲུལ་པའི་རྒྱལ་བུ། འགྲོ་བ་བོད་ཀྱི་རྒྱལ་ཁམས་འདུལ་བ་ཅིག་འོང་ངེས་
སོ་ཞེས་གསུངས་སོ། །དེའི་དུས་སུ་ཕྱོགས་བཅུའི་སངས་རྒྱས་རྣམས་ཀྱི་ཐུགས་དགོངས་ལ། འཕགས་པ་
སྤྱན་རས་གཟིགས་དབང་ཕྱུག་དེས། དེ་བཞིན་གཤེགས་པ་ཐམས་ཅད་ཀྱི་སྐུའི་འོད་ཟེར་བསྐུལ་ནས།
ཁ་བ་ཅན་གྱི་སེམས་ཅན་གྱི་དོན་ལ་བཞུགས་པར་གཟིགས་སོ། །ཕྱོགས་བཅུའི་བྱང་ཆུབ་སེམས་དཔའ་
རྣམས་ཀྱི་སྣང་བ་ལ། འཕགས་པ་སྤྱན་རས་གཟིགས་རི་པོ་ཏ་ལ་ནས་ཕོ་བྲང་བསྐྱེད་ནས། ཁ་བ་ཅན་གྱི་
རྒྱལ་ཁམས་སུ་བཞུགས་པར་གཟིགས་སོ། །བོད་ཀྱི་བློན་འབངས་རྣམས་ཀྱིས་ནི། བཙུན་མོའི་ལྷུམས་སུ་
རྒྱལ་བུ་ཞུགས་པར་མཐོང་ངོ་། །སྤྲུལ་པའི་རྒྱལ་བུ་ལྷུམས་སུ་ཞུགས་པའི་ལེའུ་སྟེ་གཉིས་པའོ། །
དེ་ནས་ཟླ་དགུ་ངོ་དང་བཅུ་ཡུམ་གྱི་ལྷུམས་སུ་བཞུགས་པ་ལ། ཡུམ་ཡང་ལུས་བདེ་བ་དང་། ཡང་
384 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
བ་དང་། བཀྲགས་མདངས་དང་ལྡན་པ་དང་། བྱམས་སྙིང་རྗེ་རྒྱུད་ལ་སྐྱེ་བ་དང་། སེམས་གསལ་ལ་བདེ་
བ་མི་རྟོག་པ་དང་ལྡན་པར་གནས་པར་གྱུར་ཏོ། །དེ་ནས་ཕོ་བྲང་དེ་ཉིད་དུ་རྒྱལ་བུ་སྐུ་བལྟམས་པར་གྱུར་
ཏེ། ཡུམ་ལ་ན་བ་དང་། ཚ་བ་དང༌། མི་བདེ་བ་མེད་པར་བལྟམས་ཏེ། དེ་ཡང་སྐུ་མཚན་དང་དཔེ་བྱད་
ཀྱིས་བརྒྱན་པ། དབུ་བཅུ་གཅིག་པ། ཐད་ཀོར་དུ་འོད་ཀྱི་རང་བཞིན་གསལ་བ། སྤྱི་གཙུག་ན་སྣང་བ་
མཐའ་ཡས་ཚོན་གང་བ་བྱི་རུ་ལྟ་བུ་འོད་ཀྱི་རང་བཞིན་དུ་ཡོད་པ། དབུ་སྐྲ་མཐོན་མཐིང་གཡས་སུ་འཁྱིལ་བ།
(༢༢༨ན)སོ་དུང་སོ་འཁོར་མོ་ཡོད་པ། སྨྲ་ཤེས་པ། ཡབ་ཡུམ་ལ་ཕྱག་བྱེད་པ་ཅིག་ཏུ་བལྟམས་ཏེ། བྱང་
ཆུབ་སེམས་དཔའ་སྒྲིབ་པ་རྣམ་སེལ་མདུན་གྱི་ནམ་མཁའ་ལ་བྱོན་ནས། གཡོན་ནས་བདུད་རྩིའི་ཁྲུས་
ཆབ་གསོལ། བྱང་ཆུབ་སེམས་དཔའ་འཇིག་རྟེན་དབང་ཕྱུག་གིས་གཡས་ནས་དར་དཀར་གྱི་སླེབ་མོས་
བླངས་། བར་སྣང་གི་ལྷ་ཕྲན་རྣམས་ཀྱིས་ནི་རོལ་མོའི་སྒྲ་བསྒྲགས། ལྷའི་མེ་ཏོག་གི་ཆར་ཕབ་བོ། །དེ་
ནས་རྒྱལ་བུའི་སྐུ་ལ་འོད་ཟེར་གྱི་སྣང་བ་དཔག་ཏུ་མེད་པ་འཕྲོས་ནས། ནམ་མཁའི་མཐའ་དང་མཉམ་
པའི་འཇིག་རྟེན་གྱི་ཁམས་ཐམས་ཅད་སྤྱན་རས་གཟིགས་ཀྱི་ཞིང་ཁམས་སུ་གསལ་བར་བྱས་སོ། ཁྱད་
ར་དུ་བོད་ཁ་བ་ཅན་གྱི་རྒྱལ་ཁམས་ཀྱི་སེམས་ཅན་ཐམས་ཅད་ཐུགས་རྗེ་ཆེན་པོས་འདུལ་བའི་ཞིང་
ཁམས་སུ་སྨིན་པར་བྱིན་གྱིས་བརླབས་སོ། །དེ་ནས་མཚན་མོ་དེ་འདས་པ་དང་། སང་ནང་པར་ནམ་ལངས་
ནས་ཉི་མ་ཤར་བ་ནི་ཡབ་ཡུམ་ལ་ཕྱག་བྱས་ནས་སྙན་གསོལ་ཏེ། རྗེ་ཡབ་ཡུམ་ལགས། ཀུན་གྱི་རྗེ།
ཡོངས་ཀྱི་དཔལ། ཉིད་ཀྱི་མགོན། རིན་པོ་ཆེའི་རྒྱལ་ས་ན་ཐུགས་བདེའམ་ཞེས་སྨྲས་སོ། །ཡབ་རྒྱལ་པོས་
སྤྲུལ་པ་ཡིན་པར་ཤེས་ནས། རྒྱལ་བུ་དང་ལེབ་རྒན་གྱི་སྐུ་ཐམས་ཅད་དྲིལ་ནས་སྦས་སོ། །དེའི་དུས་སུ་
སྣང་བ་རྣམ་པ་གསུམ་བྱུང་སྟེ། བྱང་ཆུབ་སེམས་དཔའ་རྣམས་ དང་། བར་སྣང་གི་ལྷ་ཕྲན་རྣམས་ཀྱི་
སྣང་བ་ལ། ཐུགས་རྗེ་ཆེན་པོ་ཞལ་བཅུ་གཅིག་པ་དངོས་ཀྱིས་ཁ་བ་ཅན་གྱི་རྒྱལ་ཁམས་འདུལ་བར་ གཟིགས་
སོ། །ཡབ་ཡུམ་གྱི་སྣང་བ་ལ་རྒྱལ་བུ་སྤྲུལ་པའི་སྐུ་ཅིག་འཁྲུངས་པར་གཟིགས་སོ། །བོད་ཁམས་སུ་རྒྱལ་
བུ་མགོ་བཅུ་གཅིག་པ་ཅིག་ཡོད་བྱ་བར་ཡང་གྲགས་སོ། །སྤྲུལ་པའི་སྐུ་རྒྱལ་བུ་སྐུ་བལྟམས་པའི་མཛད་
པའི་ལེའུ་སྟེ་གསུམ་པའོ། །
པར་
- 385 -



མ་ཎི་བཀའ་འབུམ།
དེ་ནས་རྒྱལ་བུའི་ཐུགས་ལ་ད་ནི་བོད་ཁ་བ་ཅན་གྱི་རྒྱལ་ཁམས་ཆོས་ལ་གཟུད་དགོས་པས།
ཆོས་སློབ་པ་ལ་(༢༢༨བ)ཡི་གེ་དགོས་པ་ལ། བོད་ལ་ཡི་གེ་མེད་པས། འཕགས་པ་འཇམ་དཔལ་གྱི་
སྤྲུལ་པ་ཐོན་མི་སམྦྷོ་ཊ་ཞེས་བྱ་བ་ཤེས་རབ་ཅན་གྱི་མཆོག་ཏུ་གྱུར་པ་ལ། གསེར་ཕྱེ་བྲེ་གང་བསྐུར་ནས
རྒྱ་གར་དུ་ཡི་གེ་དང་ཆོས་སློབ་དུ་བཏང་ནས། བྲམ་ཟེ་ལི་བྱིན་ལ་ཡི་གེ་བསླབས། པཎྜི་ཏ་བརྒྱ་རྩ་བརྒྱད་
ཀྱི་སྤྱན་སྔར་ཕྱིན་ནས། ཐེག་པ་ཆེན་པོའི་ཆོས་མང་པོ་ལ་བསླབས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་
འབྲིང་བསྡུས་གསུམ་དང་། མདོ་སྡེ་དཀོན་མཆོག་སྤྲིན་དང༌། པདྨ་དཀར་པོ་དང་། ཕྱག་སྟོང་སྤྱན་སྟོང་གི་
གཟུངས་ལ་སོགས་པ། སྤྱན་རས་གཟིགས་ཀྱི་མདོ་རྒྱུད་མ་ལུས་པ་དང་
། རིན་པོ་ཆེ་ཏོག་དང་། ཙནྡ་མ་
མི་ལ་སོགས་པ། སྒྲུབ་ཐབས་ཅན་གྱི་གཟུངས་མང་པོ་དང་། དེ་དག་ལ་སོགས་པ་མདོ་སྡེ་དང༌། གཟུངས་
སྔགས་དང་། གསང་སྔགས་ཀྱི་རྒྱུད་སྡེ་མང་པོ་ཡང་
ང་སྤྱན་དྲངས་སོ། །དེ་ནས་ཕོ་བྲང་དུ་མཚམས་བཅད་
ནས་ལོ་བཞིར་རྒྱལ་པོ་ལ་ཡི་གེ་བསླབས་ཤིང་། ཆོས་གོང་མ་དེ་རྣམས་བསྒྱུར་རོ། །དེ་ནས་ཡི་གེ་ནི། རྒྱ་
གར་ལ་ཀ་སྨད་ལྔ་བཅུ་ཐམ་པ་ཡོད་པ་ལ། གྷ་ལོག་གི་སྡེ་ཚན་དང་། ཊ་ལོག་གི་སྡེ་ཚན་རྣམས་བོད་ལ་སྒྲ་
མེད་པས་བོར། དབྱངས་ཡིག་བཅུ་དྲུག་ན་རོ་དང་། ཞབས་ཀྱུ་ལ་སོགས་པར་བསྒྱུར། གསལ་བྱེད་རྣམས་
ལས། བོད་ཀྱི་ཀ་སྨད་སུམ་ཅུར་བཅོས་ཏེ། ན་ག་རའི་ཡི་གེ་ལ་དཔེ་བླངས་ནས་མགོ་ཅན་དུ་བཅོས། བྷ་
དྲུ་ལའི་ཡི་གེ་ལ་དཔེ་བླངས་ནས་མགོ་མེད་དུ་བཅོས་པ་ལས། རྒྱ་སྐད་ལ་མེད་པའི་ཡི་གེ་བོད་སྐད་ལ་
འཇུག་དགོས་པ་བྱུང་སྟེ། རྒྱ་གར་སྐད་དུ་ཨེ་ཀ །བོད་སྐད་དུ་གཅིག་བྱ་བར་བྱུང་བས་ཅ་བཅུག །རྒྱ་གར
སྐད་དུ་ལོ་ཀ །བོད་སྐད་དུ་འཇིག་རྟེན་བྱ་བར་བྱུང་བས་ཇ་བཅུག །རྒྱ་གར་སྐད་དུ་དྷརྨཱ། བོད་སྐད་དུ་
ཆོས་བྱ་བར་བྱུང་བས་ཆ་བཅུག །རྒྱ་སྐད་ལ་རཱུ་པ། བོད་སྐད་ལ་གཟུགས་བྱ་བར་བྱུང་བས་ཟ་བཅུག་གོ །རྒྱ་
གར་སྐད་དུ་བྲི་ཚལ། བོད་སྐད་དུ་ཞུ་བྱ་བ་བྱུང་བས་ཞ་བཅུག་གོ །རྒྱ་གར་གྱི་རིང་ཐུང་ལ་བོད་(༢༢༩ན)
ཀྱི་འཕུལ་ཡི་གེས་མ་བཏུབ་པས་འ་བཅུག་ནས། བོད་ཡིག་ལ་རྒྱ་གར་ལ་མེད་པའི་ཡི་གེ་ཕྱེད་དང་དྲུག་
ཡོད་དོ། །རྒྱ་གར་གྱི་སྐད་སོར་བཞག་པ་བོད་ཀྱི་སྔགས་ཡིན། སྒྲ་དང་ཡི་གེ་གཉིས་ཀ་བྲིས་པ་བོད་ཀྱི་
ཚིག་ལྷུག་པ་ཡིན་ནོ། །དེ་ནས་བོད་ཀྱི་ལོ་ཙཱ་བ་ལ་སྔ་བ་ཐོན་མི་སམྦྷོ་ཊ་ཡིན་ནོ། །དེ་ནས་དུས་དེའི་ཚེ་ན་
- 386 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
རྒྱལ་བུས་ལོཙྪ་བ་ལ་སྨྲས་པ། ངའི་མེས་པོ་ལྷ་ཐོ་ཐོ་རི་སྙན་ཤལ་གྱི་གཉེན་པོ་གསང་བ་འདི་ཅི་ཡིན་
ཀློགས་དང་ཞེས་སྨྲས་ནས། ལོ་ཙཱ་བས་བཀླགས་པས་མུ་ཏྲ་ཕྱག་རྒྱ་བྱ་བ་རྟེན་འབྲེལ་སྙིང་པོའི་གཟུངས་
དང་། མདོ་སྡེ་ཟ་མ་ཏོག་བཀོད་པ་བྱ་བ་ཡི་གེ་དྲུག་པ་སྟོན་པ་དང་། སྤང་སྐོང་ཕྱག་བརྒྱ་པ་དང་། དགེ་བ་
བཅུའི་མདོ་ལས་རྣམ་པར་གཞག་པ་རྣམས་ཀྱི་ཡི་གེ་ཡང་བོད་དུ་སྤྱན་རས་གཟིགས་ཀྱིས་བྱིན་གྱིས་
བརླབས་པ་ཡིན་པར་འདུག་སྟེ། རྒྱལ་བུ་ཡང་ཐུགས་དམ་དེ་ལ་མཛད་དོ། །དེ་ནས་ལོ་བཅུ་གསུམ་དུ་ལོ་
ཙཱ་བས་བསྒྱུར་ཞིང་བྲིས་ནས། རྒྱལ་བུ་ཆོས་ཐམས་ཅད་ཁོང་དུ་ཆུད་པ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས། ཆོས་ཐམས་ཅད་ཀྱི་ཚིག་དོན་ལ་མངའ་བརྙེས་པར་གྱུར་ཏོ། །ཡི་གེ་དང་ཆོས་
བསླབས་ཤིང་ཏིང་ངེ་འཛིན་ལ་མངའ་བརྙེས་པར་མཛད་པའི་ལེའུ་སྟེ་བཞི་པའོ། །
དེ་ནས་དགུང་ལོ་བཅུ་གསུམ་ན་སྤྲུལ་པའི་རྒྱལ་བུའི་ཐུགས་དགོངས་ལ། ད་ནི་ཁ་བ་ཅན་གྱི་རྒྱལ་
ཁམས་འདི་ཆོས་ཀྱིས་འདུལ་དགོས་པ་ལ་འདིར་སྐྱེས་པའི་མི་རྣམས། ཕ་སྤྲེའུ་དང་མ་བྲག་སྲིན་གྱི་བུ་
དུད་འགྲོའི་རིགས་སུ་སོང་བས། ཞི་བས་མི་ཐུལ་ཏེ། ཐབས་དྲག་པས་ནན་གྱིས་ཆད་པས་བཅད་ནས་
འདུལ་དགོས་པར་འདུག །དེ་ལ་དབང་ཆེ་བ་ཅིག་དགོས་པས། བདག་རྒྱལ་སར་ཕྱུང་ནས་དབང་བསྐུར་
བར་དགོངས་ནས། ཡབ་ཡུམ་གཉིས་ལ་སྨྲས་པ། བདག་སྔོན་སངས་རྒྱས་སྣང་བ་མཐའ་ཡས་ཀྱི་སྤྱན་
སྔར་བྱང་ཕྱོགས་ཁ་བ་ཅན་གྱི་རྒྱལ་ཁམས་ཆོས་ཀྱིས་འདུལ་བར་ཁས་བླངས་པ་ཡིན་པས། བདག་རྒྱལ་
སར་དབང་བསྐུར་དུ་གསོལ་ཞེས་ཞུས་སོ། །དེ་ནས་ཡབ་ཡུམ་(༢༢༩བ)ཡང་ཤིན་ཏུ་དགེས་ཏེ། བོད་
འབངས་ཐམས་ཅད་བཀའ་འོག་ཏུ་བསྡུས་ནས། རིན་པོ་ཆེའི་ཁྲི་ལ་རྒྱལ་བུ་བཞུགས་ཏེ། ཡབ་ཀྱི་རྒྱལ་
སྲིད་གཏད་དེ། ཁ་བ་ཅན་གྱི་རྒྱལ་ཁམས་ཀྱི་རྗེར་བསྐོས་པ་དང༌། སྣང་བ་ཐམས་ཅད་འོད་ཟེར་དུ་གྱུར་
ནས། གཡས་ནས་འཕགས་པ་འཇམ་དཔལ་འོད་ཀྱི་རང་བཞིན་དུ་ བྱོན་ནས་རིན་པོ་ཆེའི་
རོ་ དབུ་རྒྱན་
གཡོགས། བྱང་ཆུབ་སེམས་དཔའ་ཀུན་ཏུ་བཟང་པོ་གཡོན་ཕྱོགས་ནས་བྱོན་ནས། རིན་པོ་ཆེའི་བུམ་པས་
བདུད་རྩིའི་ཁྲུས་ཆབ་གསོལ། ནམ་མཁའི་མཐོང་ནས་སངས་རྒྱས་འོད་དཔག་མེད་དབུ་ཐོག་ཏུ་བྱོན་ཏེ།
ཕྱག་རིན་པོ་ཆེ་པདྨའི་མདོག་ལྟ་བུ་བརྐྱང་སྟེ། རྒྱལ་བུའི་སྤྱི་བོར་རེག་ནས་དབང་བསྐུར་རོ། །དེ་ནས་
- 387 -



མ་ཎི་བཀའ་འབུམ།
རྒྱལ་པོའི་སྐུ་ལས་འོད་ཟེར་དཔག་ཏུ་མེད་པ་འཕྲོས་ཏེ་ནམ་མཁའི་ཁམས་ཁྱབ་པས། འོད་ཟེར་རེ་རེའི་
སྣ་ལ་ལོངས་སྤྱོད་རྫོགས་པའི་ཞིང་ཁམས་རེ་རེ་ཆགས་ནས། དེ་ན་ཡང་རྣམ་པར་སྣང་མཛད་གངས་ཆེན་
མཚོ་རེ་རེའི་དྲུང་ན་རྒྱལ་བུ་སྲོང་བཙན་སྒམ་པོ་རེ་རེ། རྒྱལ་བུ་དེ་རྣམས་ཀྱི་སྐུ་ལས་ཀྱང་འོད་ཟེར་བརྗོད་
དུ་མེད་པ་སྤྲོས་པས། འོད་ཟེར་རེ་རེའི་སྣ་ལ་ཡང་ཞིང་ཁམས་རེ་རེ་ཆགས། དེ་ན་རྣམ་པར་སྣང་མཛད་
འོད་ཀྱི་རྒྱལ་པོ་རེ་རེ། དེའི་དྲུང་ན་རྒྱལ་བུ་སྲོང་བཙན་སྒམ་པོ་རེ་རེ་ལ་ཕྱག་སྤྱི་བོར་རེག་པས་རྒྱལ་བུའི་
སྐུ་ལས་ཡང་འོད་ཟེར་བརྗོད་དུ་མེད་པའི་ཡང་བརྗོད་དུ་མེད་པ་སྤྲོས་པས་རྟའི་རྒྱལ་པོ་བ་ལ་ཧ་རེ་རེ། དེ་
ལས་འོད་ཟེར་སྤྲོས་པས་འོད་ཟེར་དཔག་ཏུ་མེད་པའི་སྣ་ལ་ཡང་སྤྲུལ་པའི་སྐུའི་ཞིང་ཁམས་རེ་རེ་ཆགས།
ཞིང་ཁམས་རེ་རེ་ལ་ཤཱཀྱ་ཐུབ་པ་རེ་རེ། དེ་རྣམས་རེ་རེའི་དྲུང་ན། རྒྱལ་བུ་སྲོང་བཙན་སྒམ་པོ་རེ་རེ་སྤྲུལ།
རྒྱལ་བུའི་སྐུ་ལ་སྤྲུལ་པའི་སྐུས་ཕྱག་རེག་པས། རྒྱལ་བུའི་སྐུ་ལས་ཕྱོགས་བཅུའི་ནམ་མཁའི་ཁམས་སུ་
འོད་འཕྲོས་པས། འོད་ཟེར་རེ་རེའི་སྣ་ལ་སྤྱན་རས་གཟིགས་རེ་རེ། དེ་རྣམས་ཀྱི་ཐུགས་ཀ་ནས་ཀྱང་འོད་
ཟེར་ རེ་རེ་སྤྲོས་པས། འོད་ཟེར་རེ་རེའི་སྣ་ལ་སྤྱན་རས་ གཟིགས་ཕྱག་སྟོང་སྤྱན་སྟོང་རེ་རེ་སྤྲུལ་ཏེ།
སེམས་ཅན་རེ་རེའི་དྲུང་ན་(༢༣༠ན)དོན་བྱེད་དོ། །དེ་ལྟ་བུ་ནི་སེམས་ཅན་ལས་མ་དག་པས་མ་མཐོང་
བ་ཡིན་ནོ། །དབང་བསྐུར་བ་དང་། ཞིང་ཁམས་སྤྲུལ་པའི་ལེའུ་སྟེ་ལྔ་པའོ། །
དེ་ནས་སྤྲུལ་པའི་རྒྱལ་པོས། བོད་ཁ་བ་ཅན་གྱི་སེམས་ཅན་ཆོས་ལ་གཟུད་པའི་ཕྱིར། དགེ་བ་
བཅུའི་མདོ་ལ་བརྟེན་ནས་ཁྲིམས་བཅས་ཏེ། དེ་ཡང་སྔོན་གྱི་དུས་སུ་ཡང་ཆོས་ཁྲིམས་མེད་པས། བོད་ཀྱི་
རྒྱལ་ཕྲན་བཅུ་གཉིས་ཕྱིར་འཁྱར། རྒྱལ་ཁྲིམས་སྡིག་ཁྲིམས་སུ་སོང་བ་ཡིན་པས། བོད་ཀྱི་རྒྱལ་ཁམས་
སུ་བདེ་བ་མ་བྱུང་བ་ཡིན་ནོ། །ང་ནི་ཆོས་སྐྱོང་བའི་རྒྱལ་པོ་ཡིན་པས། བོད་ཐམས་ཅད་ཆོས་དང་དགེ་བ་
ལ་འགོད་པ་ཡིན་ཏེ། གལ་ཏེ་ཆོས་ཁྲིམས་མེད་ན་མི་དགེ་བ་བཅུ་སྤྱད་པས་ངན་སོང་གསུམ་དུ་སྡུག་
བསྔལ་ཐར་བ་མེད་པ་མྱོང་བར་འགྱུར་རོ། །དེ་ཡང་ཆོས་མི་དགེ་བ་བཅུ་ལས་ལུས་ཀྱི་ལས་གསུམ་ནི།
སེམས་ཅན་གྱི་སྲོག་གཅོད་པ་དང་། གཞན་གྱི་ནོར་ལ་རྐུ་བ་དང་། གཞན་གྱི་བུད་མེད་བདག་པོ་ཅན་ལ་
སྤྱོད་པའོ། །ངག་གི་མི་དགེ་བ་བཞི་ནི། གནོད་པ་ཅན་གྱི་རྫུན་སྨྲ་བ། ཕ་རོལ་ལ་དབྱེན་སེམས་ཀྱི་ཕྲ་མ་
ལ་
-388 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
རྩུབ་མོ་སྨྲ་འདོད་པ། ངག་ཀྱལ་པས་གཞན་གྱི་མཚང་འདྲུ་བའོ། །ཡིད་ཀྱི་མི་དགེ་བ་གསུམ་ལ། གནོད་
སེམས་ཞེ་ལ་འཆང་བ། བརྣབ་སེམས་གཞན་ལ་མེད་པར་ རང་ལ་ཡོད་ན་དགའ་བ། ལོག་ལྟ་ཆོས་མི་
བདེན་སྙམ་པ་སྟེ། ལུས་ངག་ཡིད་གསུམ་གྱི་མི་དགེ་བ་བཅུ་པོ་དེ། ངའི་བཀའ་དང་འཁོར་དུ་གཏོགས་པ་
རྣམས་ཀྱིས་སྤོངས་ཤིག །བོད་སྤྱི་མཐུན་གྱི་རྒྱལ་ཁམས་སུ་ཁྲིམས་རྩ་བ་བཞི་བཅས་སོ། །འཐབས་ནས་
མ་བསད་ཅིག་མི་སྟོང་འདོད་དོ། །ཕན་ཚུན་མ་རྐུ་ཅིག །བརྐུས་ན་བརྐུས་འཇལ་འདོད་དོ། །འདོད་ལོག་
མ་བྱེད་ཅིག །བྱས་ན་སྨད་ཆལ་འདོད་དོ། །བརྫུན་མ་སྨྲ་ཅིག་སྨྲས་ན་མནའ་བསྒག་གོ་ཞེས་བོད་ཁ་བ་
ཅན་ཐམས་ཅད་དུ་བཀའ་ཁྲིམས་དང་བཀའ་ནན་ཆེར་མཛད་དོ། །དགེ་བ་བཅུའི་ཁྲིམས་བཅས་ནས།
བོད་ཆོས་ཁྲིམས་( ༢ ༣༠བ)ལ་བཀོད་པར་མཛད་པའི་ལེའུ་སྟེ་དྲུག་པའོ། །
དེ་ནས་སྤྲུལ་པའི་རྒྱལ་པོའི་ཐུགས་དགོངས་ལ། ང་ཁ་བ་ཅན་གྱི་བོད་ཀྱི་རྒྱལ་ཁམས་འདིར།
བོད་ ཀྱི་མི་ཆོས་ལ་ གཟུད་ཅིང་དད་ པ་བསྐྱེད་ པའི་རྟེན། འཕགས་པ་སྤྱན་རས་གཟིགས་ཀྱི་སྐུ་ཅིག་
བཞེངས་དགོས་ཏེ། དེ་ས་དང་རྡོ་བ་ལ་བྱས་ན་ནི་རྒྱུ་ངན། ཤིང་ལ་བྱས་ན་ནི་འགས། གསེར་དངུལ་ལས་
བྱས་ན་ནི་དུས་ཀྱི་མཐའ་ལ། སེམས་ཅན་རྣམས་བརྣབ་སེམས་སྐྱེས་ནས་བཤིག་ཉེན་ཆེ་བས། རིན་པོ་ཆེ་
ཟངས་དང༌། ར་གན་ལ་བྱའམ་སྙམ་པས། ཚེས་བརྒྱད་ཀྱི་སྲོད་ལ་ལྷའི་བུ་མང་པོ་སྤྲིན་གྱི་གསེབ་ནས་
ལུས་ཕྱེད་ཐོན་ནས། ལྷའི་གདུགས་དང་། རྒྱལ་མཚན་དང༌། བ་དན་དང༌། བླ་རེ་ལ་སོགས་པའི་མཆོད་
རྫས་མང་པོས་སྤྲུལ་པའི་རྒྱལ་པོ་ལ་མཆོད་ནས། མེ་ཏོག་གི་ཆར་ཕབ། ལྷའི་སིལ་སྙན་གྱི་སྒྲ་བསྒྲགས་
ནས། མགྲིན་གཅིག་ཏུ་འདི་སྐད་ཅེས་སྨྲས་སོ། །སྤྲུལ་པའི་རྒྱལ་པོ་བྱང་ཆུབ་སེམས་དཔའ་རྒྱ་གར་ཡུལ་
གྱི་ལྷོ་ཕྱོགས་ འཛམ་བུ་གླིང་གི་མཐའ་ཐུག་པ་ན། སིངྒ་ལའི་གླིང་། རྒྱ་མཚོའི་འགྲམ། བྱེ་མའི་གླིང་།
བཅོམ་ལྡན་འདས་ཁརྨ་པ་ཎི་རང་བྱུང་དུ་བྱོན་པའི་སྐུ་རྒྱབ། གླང་པོ་ཆེ་ཉལ་བའི་འོག་ན། ཙནྡན་སྦྲུལ་གྱི་
སྙིང་པོ་ལས་གྲུབ་པའི་སྤྱན་རས་གཟིགས་ཞལ་བཅུ་གཅིག་པའི་སྐུ་རང་བྱུང་། དུས་གསུམ་གྱི་སངས་
རྒྱས་ཐམས་ཅད་ཀྱིས་བྱིན་གྱིས་བརླབས་པ། དེ་སྤྱན་དྲངས་དང་། ཁ་བ་ཅན་གྱི་སེམས་ཅན་གྱི་དོན་
འགྲུབ་པར་འགྱུར་རོ་ཞེས་གསུངས་ནས་མི་སྣང་བར་གྱུར་ཏོ། །དེ་ནས་རྒྱལ་པོའི་ཐུགས་དགོངས་ལ། ལྷ་
- 389 -



མ་ཎི་བཀའ་འབུམ།
དེ་སྤྱན་འདྲེན་པ་ལ། བོད་དང་རྒྱ་གར་གྱི་མཐར་འགྲོ་བ་ལ། མས་སྤྱན་མི་འདྲོངས་པས། སྤྲུལ་པ་ཅིག་
བཏང་བར་ཐུགས་ཀྱིས་དགོངས་ནས། རྒྱལ་པོའི་སྨིན་མཚམས་ནས་འོད་ཟེར་ཅིག་བཀྱེ་སྟེ། དགེ་སློང་
ཨ་ཀ་ར་ཤཱི་ལ་མཱ་ཏི་ཞེས་བྱ་བ། དབུ་ལ་སངས་རྒྱས་འོད་དཔག་མེད་ཡོད་པ་ཅིག་སྤྲུལ་ནས། དེས་རྫུ་
འཕྲུལ་གྱིས་སྐད་ཅིག་ཙམ་གྱིས་རྒྱ་གར་( ༢༣༡ན)ཤར་ཕྱོགས་ཀྱི་གྲོང་ཁྱེར་ཤིང་ཐགས་ཅན་ཞེས་བྱ་བར་
བྱོན་ནོ། །གྲོང་ཁྱེར་གྱི་མི་རྣམས་ལ་དབུའི་སངས་རྒྱས་འོད་དཔག་མེད་ལས་འོད་སྤྲོས་ཏེ། རྫུ་འཕྲུལ་
དང་ཆོ་འཕྲུལ་མང་པོ་བསྟན། བྱམས་སྙིང་རྗེའི་ཆོས་བཤད། མདུན་དུ་ཐུགས་རྗེ་ཆེན་པོར་བྱོན་ཏེ། ཡི་
གེ་དྲུག་པའི་ཆོས་གསུངས་པས། གནས་དེ་ལ་ཡང་ཡི་གེ་དྲུག་པའི་ཆོས་ཀྱི་འཁོར་ལོ་བསྐོར་བའི་ས་ཞེས་
གྲགས་སོ། །ཇོ་བོ་འཕགས་པ་ཐུགས་རྗེ་ཆེན་པོའི་ཐུགས་ཀ་ནས་འོད་ཟེར་དྲུག་འཕྲོས་པས། བོད་ཁ་བ་
ཅན་གྱི་རི་འཐུག་པོ་ལ་ཕོག་པས། ཡི་གེ་དྲུག་པ་རང་བྱུང་དུ་འཆར་བར་བྱིན་གྱིས་བརླབས་སོ། །དེ་ནས་
དགེ་སློང་དེས་ལྷོ་ཕྱོགས་སིངྒ་ལར་བྱོན་ནས། གྲོང་ཁྱེར་ཀེ་རུ་ཞེས་བྱ་བའི་རྒྱལ་པོའི་ཕོ་བྲང་ན། རྒྱལ་པོ་
ཨུ་ནན་ཏ་གེ་སར་ཞེས་བྱ་བ། ནང་པ་སངས་རྒྱས་པའི་ཡོན་བདག་ཡིན་པ་ལ། མུ་སྟེགས་པའི་བསྟན་པ་
བཟུང་ནས་གཙུག་ལག་ཁང་ཐམས་ཅད་བཤིག །མི་དགེ་བ་བཅུའི་ཁྲིམས་བཅས། མུ་སྟེགས་ཀྱི་རྟེན་
ཁང་བརྩིགས་ནས། མ་ཧཱ་དེ་བའི་རྟེན་ལ་མ་
ལ་མ་ཧེ་བསད་ནས་ཤ་ཁྲག་གིས་མཆོད་པ་བྱེད་དོ། །དེའི་ལྷོ་
ཕྱོགས་མཆོད་རྟེན་པདྨའི་འཁོར་ལོ་ཞེས་བྱ་བའི་དྲུང་ན། དབང་ཕྱུག་ཆེན་པོའི་རྟེན་བྱས་ཏེ། ར་མང་པོའི་
སྐེ་བཅད་ཅིང་མཆོད་པ་བྱེད་པ་དེ་ལ། རྒྱལ་པོ་དགེས་ནས་མུ་སྟེགས་ཀྱི་ཆོས་ལ་སྤྱོད་པ་འདུག་གོ །དེ་
ནས་དགེ་སློང་དེས་རྒྱལ་པོ་དེ་དད་པར་བྱ་བའི་ཕྱིར། ཕོ་བྲང་གི་མདུན་ན་མཆོད་རྟེན་པདྨའི་འཁོར་ལོ་
ཞེས་བྱ་བ། སངས་རྒྱས་འོད་སྲུངས་ཀྱིས་རབ་གནས་བྱས་པ། སངས་རྒྱས་རབས་བདུན་གྱི་རིང་བསྲེལ་
བཞུགས་པ་ཅིག་ཡོད་པ་ལས། མཆོད་རྟེན་དེའི་བར་སྣང་ལ་སྐྱིལ་མོ་ཀྲུང་བཅས་ནས་བསྐོར་བ་བྱེད་པའི་
རྫུ་འཕྲུལ་རྒྱལ་པོས་མཐོང་སྟེ། དགེ་སློང་ལ་དད་པ་སྐྱེས་ནས། དགེ་སློང་རྒྱལ་པོའི་ཕོ་བྲང་དུ་སྤྱན་དྲངས་
ནས་མེ་ཏོག་གཏོར་བས། ནམ་མཁའ་ལ་གཞལ་མེད་ཁང་དུ་ཆགས་སོ། །རྒྱལ་པོ་ཤིན་ཏུ་དད་པར་གྱུར་
ནས། ཁྱེད་ངའི་མཆོད་(༢༣༡བ)གནས་བྱེད་པས་འདིར་བཞུགས་པར་ཞུའོ་ཞེས་གསོལ་བ་དང་། དགེ་
- 390 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
སློང་གིས་སྨྲས་པ། རྒྱལ་པོ་ཆེན་པོ་དེ་ལྟར་ན་ང་ཅི་ཟེར་ཉན་ན་དེ་བཞིན་བྱའོ། །རྒྱལ་པོས་སྨྲས་པ། ཇི་
ལྟར་བཀའ་སྩལ་པ་ལྟར་སྒྲུབ་པོ་ཞེས་པ་དང་། དགེ་སློང་གིས་སྨྲས་པ། རྒྱལ་པོ་ཆེན་པོ་དེ་ལྟར་ན༑ ཁྱོད་
ཀྱིས་སྡིག་པའི་ལས་ཚན་པོ་ཆེ་འདི་སྙེད་ཅིག་བྱས་པས། དེ་རྣམས་ཀྱི་སྒྲིབ་པ་སྦྱོང་བའི་ཕྱིར། ཙནྡན་གོར་
ཤི་ཤ་དང་། སྦྲུལ་གྱི་སྙིང་པོ་གཉིས་ཀྱི་སྐུ་བརྒྱ་ཐམ་པ་བཞེངས། དེ་རྣམས་བཞུགས་པའི་ལྷ་ཁང་བརྒྱ་
ཐམ་པ་བཞེངས་ཤིག །ནང་པ་སངས་རྒྱས་པའི་ཡོན་བདག་གྱིས་ཤིག །ལས་སུ་དགེ་བ་སྤྱོད་ཅིག །ལྷ་རུ་
དཀོན་མཆོག་མཆོད་ཅིག་ཅེས་བཀའ་སྩལ་པས། རྒྱལ་པོས་སྨྲས་པ། ཙནྡན་སྦྲུལ་གྱི་སྙིང་པོ་ནི་འོག་མིན་
ལྷ་ཡུལ་ན་ཡོད་པ་ལས་མི་ཡུལ་ནས་མི་རྙེད། གོར་ཤི་ཤ་ནི་རི་མ་ལ་ཡ་ན་ཡོད་དེ་སྦྲུལ་གྱིས་དཀྲིས་ནས་
ཡོད་པས་གཅོད་མི་ནུས་ཞེས་པ་དང་། དགེ་སློང་གིས་སྨྲས་པ། སྦྲུལ་གྱི་སྙིང་པོ་ཕྱིའི་རྒྱ་མཚོའི་འགྲམ།
བྱེ་མའི་གླིང་། ཇོ་བོ་ཁརྨ་པ་ཎིའི་སྐུ་རྒྱབ་ན་ཡོད། གོར་ཤི་ཤ་རི་པོ་ཏ་ལའི་བྱང་ཕྱོགས་ན། ནགས་ཚལ་
གྱི་མཐའ་ཐུག་པ་ན། ཚེས་བཅོ་ལྔའི་ནུབ་མོ་མེ་ཏོག་ལ་ཟླ་བ་ཤར་བ་དེ་ཡིན་ནོ་ཞེས་སྨྲས་སོ། །རྒྱལ་
པོས་སྨྲས་པ། ཙནྡན་སྦྲུལ་གྱི་སྙིང་པོ་དེར་འོང་བའི་རྒྱུ་ཅི་ལགས། དགེ་སློང་གིས་སྨྲས་པ། སངས་རྒྱས་
འཁོར་བ་འཇིག་ཀླུ་ཡུལ་དུ་ཆོས་སྟོན་པ་ལ། འོག་མིན་གྱི་ལྷའི་བུ་དང་བུ་མོ་རྣམས་ཀྱིས་ཙནྡན་གྱི་མེ་ཏོག
མང་པོ་ཡང་ཁྱེར་ནས། སངས་རྒྱས་ལ་མཆོད་པ་བྱེད་དུ་འགྲོ་བའི་ལམ་དུ་ཇོ་བོ་ཁར་པ་ཎི་ལ། མེ་ཏོག་
གིས་མཆོད་པ་དེ་དག་ས་ལ་ལྷུང་བར་གྱུར་པ་ལ། ཁོར་པ་ཎིའི་ཕྱག་ནས་བདུད་རྩི་འཛགས་པ་མེ་ཏོག་
ལ་སོང་བས། ཙནྡན་སྡོང་པོ་སྐྱེས་པ་ཡིན་ཏེ། དེ་ཡང་སངས་རྒྱས་འཁོར་བ་འཇིག་མྱ་ངན་ལས་འདས་
པའི་དུས་སུ་ལོ་འདབ་རྒྱས། འོད་སྲུངས་མྱ་ངན་ལས་འདས་པའི་དུས་སུ་མེ་ཏོག་ཤར། ཤཱཀྱ་ཐུབ་
(༢༣ ༢ན)པ་མྱ་ངན་ལས་འདས་པའི་དུས་སུ་འབྲས་བུ་སྨིན་ཏེ། རྩ་བ་རུལ་བས་སྡོང་པོ་འགྱེལ་ནས། བྱེ་
མ་ལུང་གིས་བཏབ་པའི་འོག་ཏུ་ནུབ་པས། དེའི་སྟེང་ན་གླང་པོ་ཆེ་མཆེ་བ་དྲུག་པ་ཅིག་འཁུན་ཞིང་ཉལ་
ཏེ། དེ་ནི་འདུ་ཤེས་ཀྱི་མཆོག་མི་རྟོག་བསྒོམ་པ་ཡིན་ནོ་ཞེས་བཀའ་སྩལ་བ་དང༌། དེ་ནས་རྒྱལ་པོ་དང༌།
དགེ་སློང་དེ་ལེན་པ་ལ་ཆས་ཏེ། དཔུང་གི་ཚོགས་མང་པོ་དང་བཅས་པས་ཕྱིན་ནས། རྒྱ་མཚོའི་འགྲམ།
བྱེ་མའི་གླིང་། ཁར་པ་ཎིའི་སྐུ་རྒྱབ། གླང་པོ་ཆེ་ཉལ་བའི་འོག་ཏུ་བརྐོས་པས། ཙནྡན་གྱི་སྡོང་པོ་ཆེན་པོ་
- 391 -



མ་ཎི་བཀའ་འབུམ།
ཅིག་ཏུ་གྱུར་ཏེ། དེ་ལ་སྟ་རེ་བརྒྱབ་པ་དང་། འོད་ཟེར་ཅིག་བྱུང་སྟེ། དལ་གྱིས་ཆོད་ཅིག་ཅེས་བྱ་བའི་སྒྲ་
བྱུང་ངོ༌། །དེ་ལྟར་གཤགས་པའི་ནང་ནས། ཙནྡན་གྱི་སྐུ་སྤྱན་རས་གཟིགས་ཞལ་བཅུ་གཅིག་པ་ཁྲུ་གང་
གི་ཚད་ལ། ལྟ་བས་ཆོག་མི་ཤེས་པ། དྲིས་དཔག་ཚད་བཅུ་གཉིས་ཁྱབ་པ་ཅིག་བྱོན་ནོ། །དེ་ནས་སྤྲུལ་
པའི་དགེ་སློང་གི་ཕྱག་ཏུ་ཡང་ཙནྡན་གྱི་ཚལ་པ་ཅིག་བསྣམས། ཙནྡན་གོར་ཤི་ཤ་ཡང་བླངས་ཏེ་ཚལ་བ་
ཅིག་བསྣམས། ཙནྡན་གཞན་རྣམས་རྒྱལ་པོའི་འཁོར་རྣམས་ཀྱིས་ཁུར་ནས་ཕྱིན་པ་དང་། ལྷ་སྐུ་བརྒྱ་རྩ་
བརྒྱད་བྱས་ཏེ། ལྷ་ཁང་བརྒྱ་རྩ་བརྒྱད་དུ་བཞུགས་སུ་གསོལ་ལ། བྱེ་མའི་གླིང་ན་འཇག་མ་འདུག་པའི་
སྟེང་ན། རིན་པོ་ཆེ་ལྷུག་མའི་སྟེང་ན་ལྷ་མོ་དཔག་ཏུ་མེད་པ་འདུག་པ་གཟིགས་ནས། འཇག་མ་ཕོན་
གཅིག་ཀྱང་བསྣམས་ནས་བྱོན། དེ་ནས་མཆོད་རྟེན་པདྨའི་འཁོར་ལོ་ལ། རྒྱ་རིམ་པ་བདུན་གྱིས་བཏབ་
ནས་ཡོད་པ་བཀྲོལ། སྒོ་རིམ་པ་བདུན་ཕྱེ་ནས་སངས་རྒྱས་འཁོར་བ་འཇིག །གསེར་ཐུབ། འོད་སྲུངས་
གསུམ་གྱི་རིང་བསྲེལ་ཁྱོར་བ་རེ་ཡང་བླངས་ནས་སྤྱན་དྲངས་ཏེ། རྒྱལ་པོའི་བུ་མོས་མ་ག་དྷའི་བྱང་ཆུབ་
ཀྱི་ཤིང་གི་ཡལ་ག་བཅག་པ་ལ་བུམ་པ་མཆོད་སྡོང་གསུམ་བྱས་ནས། སངས་རྒྱས་ཀྱི་རིང་ བསྲེལ་
བཞུགས། བྱང་ཆུབ་ཀྱི་ཤིང་གི་རྩེ་མོ་ཅིག་ཀྱང་སྤྱན་དྲངས་སོ། །(༢ ༣ ༢བ)དེ་ནས་རྒྱལ་པོ་དེས་དགེ་སློང་
གི་བཀའ་བཞིན་བསྒྲུབས་ཏེ། ནང་པ་སངས་རྒྱས་པའི་བསྟན་པ་ལ་ཤིན་ཏུ་མོས་པར་གྱུར་ཏོ། །སྤྲུལ་
པའི་དགེ་སློང་བོད་དུ་བྱོན་པ་དང་། གཞན་ཡང་ས་སྣ་ཆེན་པོ་བརྒྱད་ཀྱི་སྟེང་ན། སྤྲུལ་པའི་སྐུ་རེ་རེ་
བཞུགས་པར་གཟིགས་ནས། ས་བྲེ་བརྒྱད་ཀྱང་བླངས། ཆུ་བོ་ནེ་རཉྫརའི་བྱེ་མ་རེ་རེའི་ནང་ན། བྱང་
ཆུབ་སེམས་དཔའ་འབུམ་འབུམ་བཞུགས་པར་གཟིགས་ནས། བྱེ་མ་བྲེ་གང་ཡང་བླངས་ཙནྡན་གོར་ཤི་
ས་དང༌། སྦྲུལ་གྱི་སྙིང་པོའི་ཚལ་པ་རེ་རེ་ཡང་བསྣམས་ནས། དེ་ལྟར་མཆོད་གནས་དང་། རྗེས་ངོ་མཚར་
ཅན་བཅུ་ཐམ་པ་རྒྱ་གར་ནས་སྤྱན་དྲངས་ནས། རྒྱལ་པོའི་སྨིན་མཚམས་ཀྱི་འོད་ཟེར་བསྡུས་པས། སྐད་
ཅིག་གིས་ རྒྱལ་ པོའི་ སྤྱན་ སྔར་ ཕྱིན་ཏེ། དགེ་སློང་ གིས་ རྒྱལ་ པོའི་ ཕྱག་ཏུ་ཕུལ་བས། རྒྱལ་ པོས་ ཀྱང་
ལེགས་སོ་བསམ་པའི་དོན་ཐམས་ཅད་གྲུབ་པོ་གསུངས་ནས་མཉེས་ཏེ། མཆོད་པ་རྒྱ་ཆེན་པོ་མཛད་དོ། །
སྤྲུལ་པའི་དགེ་སློང་ཡང་སྤྲུལ་པའི་རྒྱལ་པོའི་སྨིན་མཚམས་སུ་ཐིམ་པར་གྱུར་ཏོ། །དེ་ནས་རྒྱལ་པོས་
- 392 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
རིགས་བཟང་གི་བུ་མོ་བཅུ་དྲུག་མཆོད་གཡོག་ཏུ་བསྐོས་ཏེ། མཆོད་པ་རྒྱུན་མི་འཆད་པར་བྱེད་ཅིང་།
རྒྱལ་པོ་ཡང་སྤྱོད་ལམ་རྣམ་བཞི་ཅི་མཛད་ཀྱང་། ལྷའི་དྲུང་ལས་འབེན་ཚད་གོང་ལས་རྒྱང་རིང་དུ་མི་
འགྲོ་བར་མཛད་དོ། །ལྷ་ཐུགས་རྗེ་ཆེན་པོ་རང་བྱུང་སྤྱན་དྲངས་པའི་ལེའུ་སྟེ་བདུན་པའོ། །
དེ་ནས་ཡང་རྒྱལ་པོའི་ཐུགས་དགོངས་ལ། ད་རུང་ལྷོ་བལ་གྱི་རྒྱལ་ཁམས་ན་མཆོད་གནས་ངོ་
མཚར་ཅན་འདྲ་ཨ་ཡོད་སྙམ་ནས། ཙནྡན་གྱི་སྐུ་རང་བྱུང་ལ་གསོལ་བ་བཏབ་ནས། མཆོད་པ་བྱས་པས།
ལྷའི་ཐུགས་ཀ་ནས་འོད་ཟེར་བྱུང་ནས། བལ་པོའི་ཡུལ་དུ་སོང་ངོ་། །དེ་ཡང་གར་སོང་བའི་སར་གཟིགས་
པས། བལ་ཡུལ་གྱི་ཕ་མཐའི་ལུང་པ་ཅིག་ན་ཙནྡན་གྱི་ནགས་ཆེན་པོ་ཅིག་འདུག་པར་གཟིགས། དེའི་
དབུས་ན་ཙནྡན་ཧ་རིའི་སྡོང་པོ་ལ་འཕགས་པ་སྤྱན་རས་གཟིགས་ (༢༣ ༣ན)ཀྱི་སྐུ་ རང་བྱུང་གསུམ་
འདུག་པར་གཟིགས་སོ། །དེ་ནས་རྒྱལ་པོའི་སྨིན་མཚམས་ཀྱི་མཛོད་སྤུ་ནས། འོད་ཟེར་གྱི་སྣ་ལ་དགེ་
སློང་ཨ་ཀ་ར་ཤི་ལར་སྤྲུལ་ནས་སྤྱན་འདྲེན་དུ་བཏང་བས། སྤྲུལ་པའི་དགེ་སློང་དེས་སྐྱིད་གྲོང་དུ་ཕྱིན་པ་
དང་། གྲོང་ཁྱེར་དེ་ན་ལོ་རེ་ལ་གྲོང་དཔོན་རེ་རེ་མཛེ་ནད་ཀྱིས་ཐུ་ལུམ་དུ་འཆི་བའི་སྡུག་བསྔལ་མཐོང་
ངོ༌། །དེ་ནས་བལ་ཡུལ་དུ་ཕྱིན་པ་དང་། ཡ་མགལ་ཞེས་བྱ་བའི་གྲོང་ཁྱེར་ན། ལོ་སྐོར་རེ་ལ་རིམས་ནད་
ཀྱིས་ཚོལ་ཉོལ་དུ་འཆི་བའི་སྡུག་བསྔལ་མཐོང་ངོ༌། །དེ་ནས་བལ་ཡུལ་གྱི་ཕ་མཐར་ཕྱིན་པ་དང་། རྒྱུ་
གར་དང་བལ་པོའི་སོ་མཚམས་ན། ཟླ་བ་གསུམ་གསུམ་ནས། ཚོང་དཔོན་རེ་རེ་གནོད་སྦྱིན་ཆེན་པོ་ཅིག་
གིས་ཁྱེར་ནས། སྔ་དྲོ་ལ་སྤོས་དྲིར་འཆི་བའི་འཇིགས་པ་དང་སྡུག་བསྔལ་གཟིགས་སོ། །དེ་ནས་ཙནྡྲ་ཧ་
རིའི་ནགས་གསེབ་ཏུ་ཕྱིན་པ་དང༌། ཚལ་དེའི་དབུས་ན་ཉིན་མོ་ཙནྡན་གྱི་སྡོང་པོ་ལ་ནུབ་མོ་ལྷའི་སྐུར་
སྣང་ངོ་། །དེ་ནས་སྤྲུལ་པའི་དགེ་སློང་གིས་སྐུ་གསུམ་གྱི་མཚམས་སུ་མཚན་མ་བཏོད་ནས་བཀས་པ་ལ།
དེ་གསུམ་གྱིས་སྒྲ་བྱུང་སྟེ། སྟོད་ཀྱི་དེ་ལས་དལ་གྱིས་ཆོད་ལ་ང་ནི་རྒྱ་གར་དང་བལ་པོའི་སོ་མཚམས་སུ་
ཞོག་བྱ་བའི་སྒྲ་བྱུང་ངོ༌། །དེའི་ནང་ནས་ཇོ་བོ་འཇའ་མ་ལི་ཞེས་བྱ་བ། ཙནྡན་གྱི་སྐུ་མདོག་དཀར་པོ་ལྟ་
བས་ཆོག་མི་ཤེས་པ། མཚན་དང་དཔེ་བྱད་དུ་ལྡན་པ། དྲིས་དཔག་ཚད་བཅུ་ཁྱབ་པ། ཞལ་གསུམ་ཕྱག་
དྲུག་པ། བྱིས་པ་ལོ་ལྔ་ལོན་པ་ཙམ་ཅིག་བྱུང་ངོ༌། །དབུས་ཀྱི་དེ་ལས་དལ་བུས་ཆོད་ལ་ང་ཡམ་བུ་ཡ་
- 393-



མ་ཎི་བཀའ་འབུམ།
མགལ་དུ་ཞོག་ཅིག་བྱ་བའི་སྒྲ་བྱུང་ངོ༌། །དེ་ཁ་ཕྱེ་བའི་ནང་ནས་ཇོ་བོ་ཨུ་ཁང་ཞེས་བྱ་བ་སྐུ་མདོག་དཀར་
པོ་ཞལ་གཅིག་ཕྱག་བཞི་པ། སྐུ་མཚན་དང་དཔེ་བྱད་དུ་ལྡན་པ། འོད་དང་འོད་ཟེར་དུ་འཕྲོ་བ་ཅིག་བྱུང་
ངོ༌། །སྨད་ཀྱི་དེ་ལས་དལ་གྱིས་ཆོད་ལ་ང་མང་ཡུལ་དུ་ཞོག་ཅེས་བྱ་བའི་སྒྲ་བྱུང་ངོ་། །དེའི་ནང་ནས་ཇོ་བོ་
ཝ་ཏི་སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་མཆོག་སྦྱིན་མཛད་པ། གཡོན་(༢༣༣བ)
པདྨ་དཀར་པོ་འཛིན་པ་ཅིག་བྱུང་ངོ༌། །དེ་ནས་སྤྲུལ་པའི་དགེ་སློང་དེས། སྐུ་གསུམ་པོ་སྤྱན་དྲངས་ནས་
བྱོན་པས། ཇོ་བོ་འཇའ་མ་ལི་རྒྱ་གར་དང་བལ་པོའི་མཚམས་སུ་བཞུགས་ནས་གཤེགས་སུ་མ་བཏུབ།
ཇོ་བོ་ཨུ་ཁང་ཡ་མགལ་དུ་བཞུགས་ནས་གཤེགས་སུ་མ་བཏུབ། ཇོ་བོ་ཝ་ཏི་མང་ཡུལ་དུ་བཞུགས་ནས་
གཤེགས་སུ་མ་བཏུབ་བོ། །སྐུ་རང་བྱུང་གསུམ་པོ་དེའི་བྱིན་རླབས་ཀྱིས། སྔར་གྱི་འཇིགས་པའི་སྡུག་
བསྔལ་གསུམ་པོ་དེ་རྒྱུན་ཆད་དོ། །དེ་ནས་སྤྲུལ་པའི་རྒྱལ་པོ་དེའི་སྙན་དུ་དེ་ལྟ་བུའི་ལོ་རྒྱུས་བརྗོད་པས།
སེམས་ཅན་གྱི་དོན་ཆེན་པོར་གྱུར་ཏོ་ཞེས་གསུངས་ནས་ཤིན་ཏུ་དགྱེས་སོ། །སྤྲུལ་པའི་དགེ་སླང་ཡང་
རྒྱལ་པོའི་སྨིན་མཚམས་སུ་ཐིམ་པར་གྱུར་ཏོ། །སྐུ་རང་བྱུང་གསུམ་གྱིས་འཇིགས་པའི་སྡུག་བསྔལ་ལས་
ཐར་པར་མཛད་པའི་ལེའུ་སྟེ་བརྒྱད་པའོ། །
དེ་ནས་སྤྲུལ་པའི་རྒྱལ་པོའི་ཐུགས་དགོངས་ལ། ད་ནི་ཁ་བ་ཅན་གྱི་རྒྱལ་ཁམས་འདི་ངའི་གདུལ་
བྱར་གྱུར་པ་ཡིན་པས། ས་ཕྱོགས་གང་ནས་སེམས་ཅན་གྱི་དོན་འགྲུབ་སྙམ་དུ་མངོན་ཤེས་ཀྱིས་གཟིགས་
པས། སྐྱི་ཤོད་ན་ལྷ་ཐོ་ཐོ་རི་སྙན་ཤལ་བཞུགས་པའི་ས་ནས་འགྲུབ་པར་གཟིགས་ནས། མཆོད་གནས་
རྣམས་ཤིང་རྟ་ལ་སྤྱན་དྲངས་ཏེ་འཁོར་དང་བཅས་པ་བྱོན་ནས། གནོད་སྦྱིན་གྱི་སྦྲ་སྟོད་ཚལ་དུ། ཡབ་ཀྱི་
ཕོ་བྲང་ཤོད་དུ་དགུང་མནལ། དེ་ནས་གྲོ་བཏེགས་ནས་བྱོན་ཏེ་ཡ་འཕྲང་བྱ་ཁྱུང་གི་གཤོག་པ་འདྲ་བའི་
ཁ་ལ་ཕོག་ནས། རྒྱལ་པོ་དང་སྣ་ཆེན་པོས་ཆུ་ཕར་ཞབས་བསིལ་དང་སྐུ་ཁྲུས་གསོལ་བས། ཆུའི་ནང་
ནས་འོད་ཟེར་ཁྲ་ཤིག་ཤིག་པ་བྱུང་བས། སྣ་ཆེན་པོས་གསོལ་བ། རྗེ་ཆེན་པོ་ལགས་ཆུ་ནང་གི་འོད་ཟེར་
མ་གི་ཅི་ལགས་ཞུས་པས། སྣ་ཆེན་པོ་འདིར་མ་འོངས་པའི་དུས་སུ་ཆོས་ཀྱི་སྙིང་པོ་གསང་བ་འབྲུ་དྲུག་གི་
ཚལ་བྱ་བ་འདིར། ངའི་མིང་གསུམ་སྙིང་པོ་འབྲུ་དྲུག་པ་བྱ་བ་འཆར་ཏེ། དེས་བོད་ཁ་བ་ཅན་གྱི་རྒྱལ་
- 394-



རྒྱལ་པོའི་མཛད་པ་ཉི་ཤུ་རྩ་གཅིག་པ།
ཁམས་འདིར་སེམས་ཅན་མང་(༢༣༤ན)པོའི་དོན་བྱེད་པར་འགྱུར་རོ། །ངའི་སྤྲུལ་པ་བྱང་ཆུབ་སེམས་
དཔའ་ཁྱད་པར་དུ་འཕགས་པ་རེ་རེ་ཡང་སྐབས་སྐབས་སུ་འབྱུང་བར་འགྱུར་རོ། །དེ་རྣམས་ཀྱིས་སེམས་
ཅན་གྱི་དོན་བྱས་ནས་ཁ་བ་ཅན་གྱི་རྒྱལ་ཁམས་འདིར་ངའི་བསྟན་པ་དར་ཞིང་རྒྱས་པར་འགྱུར་རོ། །སྐུ་
གསུང་ཐུགས་ཀྱི་རྟེན་རང་བྱུང་ཡང་འགའ་འབྱུང་བར་འགྱུར་ཏེ། ངའི་བསྟན་པ་བོད་ཁ་བ་ཅན་འདིར་
འབྱུང་བ་ཡིན་ནོ། །ངས་ནི་སྔོན་སངས་རྒྱས་སྣང་བ་མཐའ་ཡས་འོད་དཔག་མེད་དང་། ཡང་དག་པར་
རྫོགས་པའི་སངས་རྒྱས་ཤཱཀྱ་ཐུབ་པའི་སྤྱན་སྔར་ཁ་བ་ཅན་གྱི་རྒྱལ་ཁམས་བསྐྱང་བར་ཁས་བླངས་པ་
ཡིན་ནོ། །སྣ་ཆེན་པོ་ཁྱོད་ཀྱིས་ཤེས་པར་གྱིས་ཤིག་ཅེས་གསུངས་སོ། །སྤྲུལ་པའི་རྒྱལ་པོས་སྐུ་གསུང་
ཐུགས་ཀྱི་རྟེན་དང༌། ཆོ་འཕྲུལ་ལུང་བསྟན་པར་མཛད་པའི་ལེའུ་སྟེ་དགུ་པའོ། །
དེ་ནས་སྟག་རིའི་ཁར་བྱོན་ཏེ། ཕོ་བྲང་བཏབ་ནས་བཞུགས་པའི་ཚེ། སྤྲུལ་པའི་རྒྱལ་པོའི་ཐུགས་
དགོངས་ལ། ད་ནི་ཁ་བ་ཅན་གྱི་རྒྱལ་ཁམས་ཀྱི་སེམས་ཅན་འདི་དག་ཆོས་ལ་གོཟུང་དགོས། འདི་ལ་
སེམས་ཅན་གྱི་བྱ་བྱེད་དང་བསྟུན་ནས་བྱ་དགོས་པས། ཇི་ལྟར་བྱས་ན་ཐུལ་བར་འགྱུར་སྙམ་ནས། ཙནྡན་
གྱི་སྐུ་རང་བྱུང་ལ་གསོལ་བ་བཏབ་པས། ལྷ་དེའི་ཐུགས་ཀ་ནས་འོད་ཟེར་སྐུ་དང་བཅས་པ་བྱུང་སྟེ། ཁ་
བ་ཅན་གྱི་མི་འདི་རྣམས་སྤྲེའུ་དང་བྲག་སྲིན་གྱི་བུ། དུད་འགྲོའི་རིགས་སུ་སོང་བས་གདུལ་བར་དཀའ་
བས། དེ་དག་གི་བྱེད་ སྤྱོད་དང་བསྟུན་ནས་འདུལ་དགོས། དེ་ལ་རྒྱལ་པོའི་ཁབ་བཞེས་དགོས་ཏེ། དེ་
ཡང་སྤྲུལ་པའི་སྐུ་བུད་མེད་ཀྱི་ལུས་ཅན་གཉིས་ཡོད་པས། རྒྱལ་པོའི་བཙུན་མོར་སྤྱན་འདྲེན་དགོས་བྱ་
བའི་སྒྲ་དང་ལུང་བསྟན་བྱུང་ངོ་། །དེ་ནས་སྤྲུལ་པའི་རྒྱལ་པོས་སྤྱན་གཡས་གཡོན་ནས་འོད་ཟེར་སྤྲོས་
པས། གཅིག་ཤར་དུ་སོང་། གཅིག་ནུབ་ཏུ་སོང་སྟེ། སྤྱན་གཡས་པའི་འོད་ཟེར་ནུབ་ཏུ་སོང་ནས། དེ་གར་
སོང་ ལྷའི་ སྤྱན་ གྱིས་གཟིགས་པས། (༢ ༣༤ བ)ནུབ་ཕྱོགས་བལ་པོའི་ཡུལ་ན་ གྲོང་ཁྱེར་ ཡམ་བུ་ ཡ་
མགལ་བྱ་བ་ན། བལ་པོའི་རྒྱལ་པོ་ནི་ས་ལ་བྲི་ཧོ་བྱ་བ་ལོངས་སྤྱོད་དང་ལྡན་པ་ཅིག་བཞུགས་པ་ལ། ཇོ་
མོ་ཁྲོ་གཉེར་ཅན་གྱི་སྤྲུལ་པ། ལྷ་གཅིག་ཁྲི་བཙུན་ཞེས་བྱ་བ་སྐུ་ལྟ་བས་ཆོག་མི་ཤེས་པ། ལོ་བཅུ་དྲུག་
ལོན་པ་མཚན་དང་དཔེ་བྱད་ཀྱིས་བརྒྱན་པ། ཞལ་ནས་ཧ་རི་ཙནྡན་གྱི་དྲི་བྲོ་བ། གྲོང་པའི་ཆོས་ཀྱིས་མ་
- 395-



མ་ཎི་བཀའ་འབུམ།
གོས་པ། རིན་པོ་ཆེའི་བང་མཛོད་ལ་མངའ་བརྙེས་པ་ཅིག་འདུག་པར་གཟིགས་སོ། །དེ་རྒྱལ་པོ་ཉིད་ཀྱི་
བཙུན་མོར་སྤྱན་དྲངས་ན། སངས་རྒྱས་ཤཱཀྱ་ཐུབ་པ་ལོ་བརྒྱད་པའི་སྐུ་ཚད་དང་། སངས་རྒྱས་འོད་སྲུངས་
ཀྱིས་བྱིན་གྱིས་བརླབས་པའི་བྱམས་པ་ཆོས་ཀྱི་འཁོར་ལོ་དང༌། ཙནྡན་གྱི་རང་བྱུང་གི་སྒྲོལ་མ་དང་། དེ་
རྣམས་སྤྱན་འདྲོངས་པར་འདུག །དེ་རྣམས་སྤྱན་འདྲོངས་ན། ལྷོ་བལ་དང་རྒྱ་གར་ན་ཡོད་པའི་ཆོས་ཀྱང་
མ་ལུས་པར་བོད་དུ་འགྱུར་བར་གཟིགས་སོ། །སྤྱན་གཡོན་པའི་འོད་ཟེར་དེ་གར་སོང་གཟིགས་པས།
རྒྱ་ནག་པོའི་ཡུལ་གྱི་གྲོང་ཁྱེར་བཀྲ་ཤིས་ཁྲི་སྒོ་ཞེས་བྱ་བ་ན། རྒྱ་ཀོང་ཚེ་འཕྲུལ་ཆུང་བྱ་བ་བཞུགས་པ་ལ།
ཇོ་མོ་སྒྲོལ་མའི་སྤྲུལ་པ་ལྷ་གཅིག་ཀོང་ཇོ་ཞེས་པ། ལོ་བཅུ་དྲུག་ལོན་པ། མཚན་དང་དཔེ་བྱད་ཀྱིས་
བརྒྱན་པ། སྐུ་མདོག་སྔོ་བསངས་ལ་དམར་བའི་མདངས་ཆགས་པ། མཁུར་ཚོས་ལ་བྱ་རྗེས་ཡོད་པ། ལྟ་
ན་སྡུག་པ། ཞལ་ནས་ཨུཏྤལ་གྱི་དྲི་བྲོ་བ། བོང་གེ་ཆུ་ཞེང་གབ་པ། རིག་པའི་བསྟན་བཅོས་ལ་མཁས་པ་
ཅིག་འདུག་པར་ གཟིགས་སོ། །དེ་རྒྱལ་པོའི་བཙུན་མོར་སྤྱན་དྲངས་ན། བཅོམ་ལྡན་འདས་དགུང་ལོ་
བཅུ་གཉིས་པའི་སྐུའི་ཚད་དང་། རྒྱ་ནག་པོའི་རིག་པ་མ་ལུས་པ་བོད་དུ་འགྱུར་བར་གཟིགས་སོ། །དེ་
ནས་སྤྲུལ་པའི་རྒྱལ་པོའི་ཐུགས་དགོངས་ལ། མཐའ་འཁོབ་ཀྱི་རྒྱལ་པོར་གྱུར་པས་བུ་མོ་བླངས་པས་མི་
སྟེར་བས། འཁོར་ལོས་སྒྱུར་བའི་རྒྱལ་པོའི་ཆ་ལུགས་སུ་སྤྲུལ་ལ་དབང་དུ་སྡུད་དགོས་སྙམ་ནས། རྒྱལ་
པོ་ཉིད་འཁོར་ལོས་སྒྱུར་བའི་རྒྱལ་པོ་མཚན་དང་དཔེ་བྱད་དུ་ལྡན་པ་འོད་( ༢ ༣༥ན)འདོམ་གང་ཡོད་པར་
སྤྲུལ། རྟ་རིན་པོ་ཆེ་དང་། གླང་པོ་རིན་པོ་ཆེ་དང༌། བློན་པོ་རིན་པོ་ཆེ་དང་། དམག་དཔོན་རིན་པོ་ཆེ་
དང་། འཁོར་ལོ་རིན་པོ་ཆེ་དང་། ནོར་བུ་རིན་པོ་ཆེ་དང་། དམག་གི་དཔུང་མང་པོ་དང་བཅས་པ་སྐད་
ཅིག་གིས་སྤྲུལ་ནས། བལ་ཡུལ་གྱི་རྒྱལ་པོའི་སྒོ་དྲུང་དུ་ཕྱིན་པ་དང་། བལ་པོའི་རྒྱལ་པོ་འཁོར་དང་
བཅས་པ་སྐྲག་པ་དང༌། བློན་པོ་རིན་པོ་ཆེས་བརྡ་སྦྱར་ཏེ། ངེད་བོད་ཁ་བ་ཅན་གྱི་རྒྱལ་ཁམས་ཞེས་བྱ་བ།
འཕགས་པ་སྤྱན་རས་གཟིགས་ཀྱི་ཞིང་ཁམས་ནས་འོངས་པ་ཡིན། སྤྲུལ་པའི་རྒྱལ་པོ་ཐུགས་རྗེ་ཆེན་པོ་
དངོས་ཡིན། རྒྱལ་པོ་ཁྱོད་ཀྱི་བུ་
ད་ཀྱི་བུ་མོ་ནི་ལྷ་མོ་ཁྲོ་གཉེར་མའི་སྤྲུལ་པ་ཡིན་པས། ངེས་སེམས་ཅན་གྱི་དོན་
ལ་སྤྱན་འདྲེན་པ་ཡིན་པས། མི་བསྐྱོད་རྡོ་རྗེ་དང༌། བྱམས་པ་ཆོས་ཀྱི་འཁོར་ལོ་བསྐོར་བ་དང༌། ཙནྡན་གྱི་
- 396 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
སྒྲོལ་མ་རང་བྱུང་རྣམས་རྫོངས་སུ་བསྐུར་ཅིག །གལ་ཏེ་དེ་ལྟར་མི་བྱེད་ན། བལ་པོའི་རྒྱལ་ཁམས་སུ་
ངེད་ཁ་བ་ཅན་གྱི་རྒྱལ་པོའི་ཕོ་བྲང་འདེབས་སོ་ཞེས་བལ་པོའི་སྐད་དུ་སྨྲས་པས། བལ་པོའི་རྒྱལ་བློན་
ཡུལ་འཁོར་ཐམས་ཅད་སྐྲག་ནས། ལྷ་གཅིག་དང་། མཆོད་གནས་རྣམས་བསྐུར་བར་ཁས་བླངས་སོ། །
དེ་ནས་ལྷ་གཅིག་ཁྲི་བཙུན་གྱིས་ཡབ་ལ་ཞུས་པ། ཡབ་ཆེན་པོ་ལགས། དངོས་བོད་ཁ་བ་ཅན་དུ་སེམས་
ཅན་གྱི་དོན་བྱེད་པ་ལ། ལྷ་ཁང་དང་ཆོས་ལ་སོགས་པ་དཀོན་མཆོག་གི་རྟེན་བཞེངས་དགོས་པས། རིན་
པོ་ཆེ་མང་པོ་བསྐུར་བར་ཞུ་ཞུས་ནས། བོད་དུ་ཆས་པས། ཡབ་རྒྱལ་པོས་རིན་པོ་ཆེ་གླང་པོ་ཆེའི་ཁལ་
བདུན་དང་། མཆོད་གནས་རྣམས་བསྐུར་ཏེ། རྒྱལ་པོའི་བཙུན་མོར་བོད་དུ་རྫོངས་སོ། །དེའི་དུས་སུ་སྣང་
བ་རྣམ་པ་གསུམ་བྱུང་སྟེ། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་སྤྱན་གྱིས་
གཟིགས་པས། འཕགས་པ་སྤྱན་རས་གཟིགས་དང་། ཇོ་བོ་ཁྲོ་གཉེར་མ་མཇལ་ནས། ནམ་མཁའ་ལ་
འོད་ཟེར་དང་བཅས་ཏེ། སེམས་ཅན་གྱི་དོན་ལ་བོད་ཁ་བ་ཅན་དུ་བཞུད་པར་གཟིགས་སོ། །བལ་པོའི་
རྒྱལ་པོ་འཁོར་དང་བཅས་པ་(༢ ༣༥བ) རྣམས་ཀྱིས། ལྷ་གཅིག་ཁྲི་བཙུན་བཙུན་མོ་རིན་པོ་ཆེའི་ཆས་སུ་
ཞུགས་ནས་བོད་དུ་བཞུད་པར་མཐོང་ངོ༌། །བོད་ཀྱི་མི་རྣམས་ཀྱིས་བལ་མོ་བཟའ་ཁྲི་བཙུན་རྫོངས་དང་
བཅས། བོད་ཀྱི་ཕྱི་བློན་ནང་བློན་རྟ་པ་ལྔ་བརྒྱ་དང་བཅས་པ
ཅས་པས་རྒྱལ་པོའི་བཙུན་མོར་སྤྱན་དྲངས་ནས་
བྱོན་པར་མཐོང་ངོ༌། །དེ་ནས་རྒྱལ་པོ་ཆེན་པོ་བྱང་ཆུབ་སེམས་དཔའི་སྤྲུལ་པ་དེས། རྒྱལ་པོ་ཉིད་ ཀྱི་
ཙནྡན་གྱི་སྐུ་དང་། བལ་མོ་བཟའི་མཆོད་གནས་རྣམས་མཆོད་ཁང་དུ་བཞུགས་ནས། རིགས་བཟང་གི་
བུ་མོ་བཅུ་དྲུག་གིས་མཆོད་པ་བྱེད་ཅིང་། ལྷའི་ཐད་ཁ་ནས་འབེན་ཚད་གང་ཙམ་ལས་རིང་དུ་མི་བཞུད་པ་
ལས། ལྷ་གཅིག་ཀྱང་མཆོད་གནས་ཀྱི་དྲུང་ན་གནས་པའི་བསམ་པ་ལ། མཐའ་འཁོབ་ཀྱི་རྒྱལ་པོ་འདི་
ལྷ་དང་མི་ལས་འདས་པའི་སྐུ་ལ་ངོ་མཚར་ཆེ་བ་ཅིག་འདུག་པ་ལ། ཕོ་བྲང་གི་སྒོ་ནང་ལས་མི་འབྱོན་པ་
འདི་ཕ་རོལ་གྱི་དམག་ཚོགས་ལ་འཇིགས་པ་ཡིན་ཏེ་འོང་བས། ཕོ་བྲང་བཙན་པ་ཅིག་བྱ་བར་དགོངས་
ནས། རིན་པོ་ཆེ་མང་པོ་ལས་ཆ་རྐྱེན་བསྒྲུབས་ཏེ། གནོད་སྦྱིན་ཕོ་མོ་ཐམས་ཅད་ལས་ལ་བཀོལ་ཏེ། དམར་
པོ་རི་ཡི་ས་ཕྱོགས་སུ། ས་ཁོངས་རྒྱ་ཆེ་བར་ལྕགས་རི་ཕྲེང་གསུམ་དུ་བསྐོར་ཏེ། མདའ་ཡབ་དང་། སྒོ་
-397-



མ་ཎི་བཀའ་འབུམ།
ཆུང་དང་། དྲིལ་བུ་གཡེར་ཁའི་སྒྲ་སྒྲོགས་པ་མུ་ཏིག་གི་དྲ་བ་དང་། དྲ་བ་ཕྱེད་པས་བརྒྱན་པ། དེའི་ནང་ན་
མཁར་དགུ་བརྒྱ་དགུ་བཅུ་རྩ་དགུ །རྩེ་དང་སྟོང་ཡོད་པ། དེ་རྣམས་ཀྱི་རྩེ་ལ་མདུང་དར་དམར་པོ་འཕྱར་
བ་སྟོང་བཙུགས་ཏེ། ཕྱོགས་བཞིར་སྒོ་བཞི། སྒོ་བཞིར་མཁར་བཞི། མཁར་བཞིའི་རྩ་བ་ན་བྱ་ར་བ་རེ་རེ་
ཡོད་པ། རྒྱལ་པོའི་ཕོ་བྲང་དང་། བཙུན་མོའི་ཕོ་བྲང་གཉིས་ཀྱི་བར་དུ་དངུལ་དང་ཟངས་ཀྱི་ཟམ་པས་
སྦྲེལ་ནས། ཡབ་ཡུམ་ཕན་ཚུན་དུ་རྒྱུ་བ་ཅིག་བྱས་སོ། །ཤར་སྒོ་ན་རྒྱལ་པོའི་ཆིབས་ཀྱི་རྒྱུག་ས་ཟབས་སུ་
འདོམ་དོ། །ཞེང་དུ་འདོམ་བཅོ་བརྒྱད། སྦུགས་སུ་སུམ་བརྒྱ་ཡོད་པ། ནང་དུ་སོ་ཕག་བཏིང་། སྤང་ལེབ་
ཀྱིས་ཕུབ་སྟེ། གཡས་གཡོན་དུ་རིན་པོ་ཆེའི་དྲ་བ་བྱས། མཐའ་མ་ཤིང་གི་དྲ་( ༢༣༦ན)བ་ཚོན་གྱིས་བྱུགས་
ནས་རིན་པོ་ཆེས་སྤྲས་པ་བྱས་ཏེ། ཡབ་ཡུམ་ཆིབས་འཆག་པའི་དུས་སུ་འུར་འུར། ཏིང་ཏིང་། ཁྲོལ་ཁྲོལ་
བྱ་བའི་སྒྲ་འབྱུང་བ་ཡང་བྱས་ཏེ། ཆིབས་འཆག་ས་དང་། ཕོ་བྲང་གི་བཅས་སྲིན་པོ་ལང་ཀ་པུ་རིའི་གྲོང་
ཁྱེར་དང་འདྲ་བ་ཅིག་བྱས་སོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། ཕྱོགས་བཅུའི་སངས་རྒྱས་
རྣམས་ཀྱིས་འཕགས་པ་སྤྱན་རས་གཟིགས་རྒྱལ་པོར་སྐུ་སྤྲུལ་པ་དང་། ལྷ་མོ་ཁྲོ་གཉེར་མ་བལ་མོ་བཟའ་
ཁྲི་བཙུན་མར་སྤྲུལ་ནས། ཡབ་ཡུམ་གཉིས་ཞལ་མཇལ་ཏེ། ནམ་མཁའི་མཐས་ཁྱབ་པའི་སེམས་ཅན་
རྣམས་ཀྱི་ཉོན་མོངས་པ་སྐད་ཅིག་མ་ལ་འཇོམས་པ། རྡོ་རྗེ་ལྟ་བུའི་ཏིང་ངེ་འཛིན་དང་ལྡན་པར་གཟིགས་
སོ། །ཕྱོགས་བཅུའི་བྱང་ཆུབ་སེམས་དཔའ་རྣམས་ཀྱིས་འཕགས་པ་སྤྱན་རས་གཟིགས་དང་། ལྷ་མོ་ཁྲོ་
གཉེར་མ་གཉིས་ལ་འཁོར་བྱང་ཆུབ་སེམས་དཔའ་འབུམ་འབུམ་གྱིས་བསྐོར་ནས། རང་བྱུང་ཡེ་ཤེས་
གསལ་བའི་ཕོ་བྲང་ནས་ཆོས་ལ་ལོངས་སྤྱོད་པའི་བདེ་བ་དང་ལྡན་པར་གཟིགས་སོ། །བོད་ཀྱི་མི་རྣམས་
ཀྱིས་དམར་པོ་རིའི་རྩེ་མོའི་ཕོ་བྲང་བཙན་པོ་ན། རྒྱལ་པོ་དང་བཙུན་མོ་ཞལ་མཇལ་བ་ལ། འཁོར་ཕྱི་
འཁོར། ནང་འཁོར། བར་འཁོར་གྱིས་བསྐོར་ནས་འདོད་པའི་ཡོན་ཏན་ལྔ་ལ་ལོངས་སྤྱོད་པར་མཐོང་ངོ༌། །
ལྷ་མོ་ཁྲོ་གཉེར་མའི་སྤྲུལ་པ་ལྷ་གཅིག་ཁྲི་བཙུན་ཁབ་ཏུ་བཞེས་པའི་མཛད་པ་སྟེ་ལེའུ་བཅུ་པའོ། །
དེ་ནས་ཡང་སྤྲུལ་པའི་རྒྱལ་པོས་ཤར་ཕྱོགས་ན་རྒྱ་ནག་པོའི་སྲས་མོ་ལྷ་གཅིག་ཀོང་ཇོ་སྤྱན་
འདྲེན་པ་ལ་རྒྱལ་པོའི་སྤྱན་གཡོན་པའི་འོད་ཟེར་ལས། འཁོར་ལོས་སྒྱུར་བའི་རྒྱལ་པོ་ལ་སོགས་པ་སྔར་
- 398 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
ལྟར་སྤྲུལ་ནས། རྒྱལ་པོའི་ཕོ་བྲང་ཀེ་རུའི་ཁྲི་སྒོར་ཕབ་སྟེ། བློན་པོ་རིན་པོ་ཆེས་བརྡ་སྔར་ལྟར་སྦྱར་བ།
ཁྱེད་ཀྱི་བུ་མོ་ལྷ་གཅིག་སྒྲོལ་མའི་སྤྲུལ་པ་ཡིན་པས། དེ་ངེད་བོད་ཀྱི་གདུལ་བྱར་རྒྱལ་པོའི་བཙུན་མོར་
སྤྱན་འདྲེན་པ་ཡིན་ནོ། །གནང་བར་མཛོད་ཅིག །གལ་ཏེ་བཀའ་མི་གནང་ན། དམག་དཔུང་ (༢༣༦བ)
བསྣམས་ནས་རྒྱ་ནག་ཡུལ་འབྱིན་ནོ། །བཀའ་གནང་ན་རྒྱ་ནག་དང་། བོད་འཐབ་པའི་འཁྲུག་པ་ཕྱི་ནས་
རྒྱུན་གཅོད་དོ་ཞེས་རྒྱ་ནག་པོའི་སྐད་དུ་བརྡ་སྦྱར་བ་དང་། སྔར་ལྟར་སྐྲག་ནས་ལྷ་གཅིག་གནང་བར་
ཁས་བླངས་སོ། །དེ་ནས་ལྷ་གཅིག་བོད་ཀྱི་རྒྱལ་པོའི་བཙུན་མོར་ཕུལ་བ་དང་། ཡབ་ལ་ཞུས་པ་བདག་
ནི་བོད་ཁ་བ་ཅན་གྱི་རྒྱལ་ཁམས་ཆོས་ཀྱིས་འདུལ་དགོས་པས། རྫོངས་སུ་ལྷ་ཤཱཀྱ་མུ་ནེ་བསྐུར་ཅིག །
བོད་ལྷ་མ་སྲིན་མ་བྱེ་བའི་ཡུལ། ས་རྒོད། རྡོ་རྒོད། རི་རྒོད། ལུང་རྒོད། ས་རོ་རྣམས་འདུལ་དགོས་པས།
རྒྱའི་གཙུག་ལག་གི་གབ་རྩེ་བསྐུར་ཅིག་ཅེས་སྨྲས་ནས། ཡབ་ཀྱིས་ཀྱང་དེ་ལྟར་གནང་སྟེ། བོད་ཀྱི་རྒྱལ་
པོའི་བཙུན་མོ་རིན་པོ་ཆེར་བརྫངས་སོ། །དེ་ནས་སྤྲུལ་པའི་རྒྱལ་པོས་སྤྱན་གྱི་འོད་ཟེར་བསྡུས་པ་དང་།
སྐད་ཅིག་གིས་ལྷ་སར་ཕྱིན་པར་གྱུར་ཏོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཐུགས་རྗེ་ཆེན་པོ་སྤྱན་རས་གཟིགས་དང་། ཇོ་མོ་
སྒྲོལ་མ་གཉིས་གཅིག་ལ་གཅིག་ཐུགས་ཀྱི་འོད་ཟེར་བསྐུལ་ནས། བོད་ཁ་བ་ཅན་དུ་གདུལ་བྱའི་དུས་ལ་
བབ་ནས་གཤེགས་པར་གཟིགས་སོ། །རྒྱ་ནག་པོ་འཁོར་དང་བཅས་པས་ལྷ་གཅིག་ཀོང་ཇོ་བོད་ཀྱི་སྤྲུལ་
པའི་རྒྱལ་པོས་བཙུན་མོར་ཁྱེར་བར་མངོན་ནོ། །བོད་ཀྱི་མི་རྣམས་ཀྱིས་བློན་པོ་བློ་གྲོས་ཆེ་ལ་འཕྲུལ་དང་
ལྡན་པ་རྣམས་ཀྱིས་ཐབས་སྣ་ཚོགས་བྱས་ནས། ལྷ་གཅིག་ཀོང་ཇོ་རྒྱལ་པོ་སྲོང་བཙན་གྱི་བཙུན་མོར་
ཐོབ་པར་མཐོང་ངོ་། །དེ་ནས་ལྷ་ཤཱཀྱ་མུ་ནེ་ཤིང་རྟ་ལ་སྤྱན་དྲངས་པས། ལྷ་སའི་ན་ཆུང་གི་སྟོད་དུ་ཤིང་རྟ་
བྱིང་ནས་བསྒུལ་བར་མ་ནུས་སོ། །དེར་ལྷ་གཅིག་གིས་སྤོར་ཐང་གི་གབ་རྩེ་བཀྲམ་སྟེ་བརྩིས་པས། བོད་
ཁ་བ་ཅན་གྱི་རྒྱལ་ཁམས་འདི་སྲིན་མོ་གན་རྐྱལ་དུ་བསྐྱེལ་བའི་ས་འདྲ་བར་གཟིགས་ཏེ། དེ་ཡང་འོ་ཐང་
གི་མཚོ་དེ་སྲིན་མོའི་སྙིང་ཁྲག་ཏུ་མཁྱེན། ལྷ་སའི་ཡུལ་དེ་སྙིང་དུ་མཁྱེན། དམར་པོའི་རི་དང་ལྕགས་མཁར་
རུས་པར་མཁྱེན། དེ་(༢༣༧ན)ནས་ལྷ་གཅིག་གིས་ས་དཔྱད་བལྟས་པས། ཡོན་ཏན་བརྒྱད་ཡོད་པར་
- 399 -



མ་ཎི་བཀའ་འབུམ།
བཟུང་རི་སྙིང་གི་རུས་པ་རྒྱལ་པོའི་ཕོ་བྲང་གིས་མནན་ནས་འདུག །སྐྱོན་ལྔ་ཡོད་པ་སྤངས་ཏེ། ཀླུའི་ཕོ་
བྲང་བཤིག་པ་ལ། ཇོ་བོ་ཤཱཀྱ་མུ་ནེ་བཞུགས་པས་མནན་པར་མཁྱེན་ནས། དེ་ཉིད་དུ་སྐུའི་ཕྱོགས་བཞིར་
ཀ་བ་བཞི་བཙུགས་ནས། དར་དཀར་གྱི་ཡོལ་བས་མཐའ་མ་བསྐོར། གྱད་མི་བཞི་དྲུང་དུ་བསྲུང་དུ་
བཅུག་ནས། ལྷ་གཅིག་མཆོད་པ་འབུལ་བསྟོད་པ་བྱེད། དར་དཀར་གྱི་ཕུ་རུང་ནས་དངུལ་གྱི་པི་ཝང་གིས་
གསུང་བརྟེན་ནས། གཡོག་མོ་ལྔས་ལྷ་གཅིག་ལ་གསང་བུ་འདྲེན། གླུ་གར་དང་རྩེད་འཕྱོ་བྱེད། སྔ་དྲོ་རེ་
ལ་མཆོད་པ་ལན་དྲུག་དྲུག་བྱེད་དོ། །ལྷ་གཅིག་ཀོང་ཇོ་སྤྱན་དྲངས་ནས་ཁབ་ཏུ་བཞེས་པའི་མཛད་པའི་
ལེའུ་སྟེ་བཅུ་གཅིག་པའོ། །
དེ་ནས་ལྷ་གཅིག་ཁྲི་བཙུན་གྱིས་ལྷ་ཁང་བརྒྱ་རྩ་བརྒྱད་ཀྱི་རྨང་བཏིང་བས། བོད་ཀྱི་ལྷ་འདྲེ་
གདུག་པ་ཅན་རྣམས་ཀྱིས་བར་ཆོད་བྱས་ནས། ཉིན་མོ་མིས་བརྩིགས་པ་རྣམས་ནུབ་མོ་བཤིག་སྟེ། ལྷ་
གཅིག་ཀོང་ཇོ་རྒྱ་ནག་གི་རྩིས་ལ་མཁས་པ་ཡིན་ཟེར་ནས། གཡོག་མོ་གཅིག་ལ་གསེར་ཕྱེ་བྲེ་གང་བསྐུར་
ནས་བརྩིས་བྱས་ནས། སྤྱིར་འཛམ་བུ་གླིང་ལ་ཡུལ་གྲུ་ཆེན་པོ་བཞི་འདུག་སྟེ། དེ་ཡང་རི་བོ་འབིགས་
བྱེད་ཀྱིས་ཤར་དུ་བཅད་པའི་བྱུང་ན་གླང་པོའི་རྒྱལ་ཁམས་ཡོད་དེ། མཚོ་པདྨ་ཁ་ཕྱེ་བ་འདྲ། ཁ་བ་ཅན་
གྱི་ཤར་དུ་བཅད་པའི་བྱང་ན་ཁ་བ་ཅན་གྱི་ཡུལ་ཡོད་དེ་སྲིན་མོ་གན་རྐྱལ་དུ་བསྐྱེལ་བ་འདྲ། མ་མའི་
ཚལ་གྱིས་བཅད་པའི་བྱུང་ན་དབུས་རྒྱ་དཀར་ཡོད་དེ་རིན་པོ་ཆེའི་གླིང་འདྲ། ཆུ་བོ་མཛེས་ལྡན་གྱིས་
བཅད་པའི་བྱང་ན་རྒྱ་ནག་གི་གླིང་ཡོད་དེ་མེ་ཏོག་གི་གླིང་འདྲའོ། །དེ་ལས་ཁ་བ་ཅན་བོད་ཀྱི་རྒྱལ་
ཁམས་འདི་ནི་སྲིན་མོ་གན་རྐྱལ་དུ་བསྐྱེལ་བ་འདྲ་སྟེ། འོ་ཐང་གི་མཚོ་འདི་སྲིན་མོའི་སྙིང་ཁྲག་ཡིན།
དེའི་ནུབ་ངོས་ན་རི་མགོ་ཆད་གཉིས་འདུག་པ་སྲིན་མོའི་སྙིང་གི་རུས་པ་ཡིན། སེམས་ཅན་གྱི་སྲོག་ལ་ཟ་
བ་ཡིན་ཏེ། དེ་རྒྱལ་ (༢ ༣༧བ)པོའི་ཕོ་བྲང་གིས་མནན་ནས་འདུག །དེའི་ཕྱོགས་བཞིར་རི་སྡིག་པ་འདྲ་
བ་རེ་འདུག །དེ་སྲིན་མོའི་ཁ་ཡིན། རི་སྣ་ཐམས་ཅད་དབུས་སུ་ཟུག་པས། ལྷ་ས་མི་སྤྱོད་ངན་པར་འོང་
བ་ཡིན། བྱ་བ་ལ་སོགས་པའི་ས་དཔྱད་ལ་དབྱེ་བ་བརྒྱ་རྩ་བརྒྱད་བྱས། ས་བརྟག་པ་དགུ་བཅུ་རྩ་གཉིས་
ཡོད་པ་ལ། སའི་ངོ་བཟུང་ཟིན་ནས། བཟློག་པའི་འབྲས་བུ་གཙུག་ལག་ཁང་བརྩིག་པ་ཡིན་པས། དེ་
- 400 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
ཐམས་ཅད་བསྡུ་ན་བཞི་སྟེ། སྐྱེ་བོ་དང་རབ་བྱུང་མང་པོ་འདུ་བའི་ས་དང་། རེ་ཞིག་བདེ་བ་བསྐྱེད་པ་སྐྱེ་
བོ་ཕལ་པའི་ས་དང་། བས་མཐའ་སྒོམ་ཆེན་གནས་པ་དགོན་པའི་ས་དང་། གཙུག་ལག་ཁང་བརྩིགས་ཏེ་
བཞིར་འདུས། དེ་ལ་སྐྱོན་དང་ཡོན་ཏན་གཉིས་ལས། ཡོན་ཏན་བཅུ་གཉིས་ཡོད་དེ། ལྷ་སའི་ཕྱོགས་
བཞིའི་ལྟོ་རིའི་རྒྱབ་ན། རི་མཆོད་རྟེན་འདྲ་བ། བྱང་ན་པདྨ་ཁ་ཕྱེ་བ་འདྲ་བ། ཤར་ན་མཆོད་སྡོང་བཙུགས་
པ་འདྲ་བ་ཡོད་པས། དེའི་ཕྱོགས་དེར་སྟོན་པའི་རིང་བསྲེལ་མཆོད་པ་རྒྱས་པར་བྱེད་པའི་རྟགས་ཡིན།
དེའི་ནང་འཁོར་ན་བཀྲ་ཤིས་རྫས་བརྒྱད་ཡོད་དེ། བྱང་ངོས་འཕེན་རི་ལ་དབུ་གདུགས་ཡོད། ར་ཁའི་བྲག་
ལ་སྤྱན་ཞྭ་ཡོད། །ལྷོ་སྤྱན་རི་ལ་གསུང་དུང་ཡོད། །གྲིབ་ཀྱི་ཕུ་ན་མགུར་བུམ་པ་ཡོད། མདའ་ན་ཐུགས་
རིན་པོ་ཆེ་དཔལ་གྱི་བེའུ་ཡོད། འཕྲང་ཕུ་ན་སྐུ་རྒྱལ་མཚན་ཡོད། གནམ་ལ་འཁོར་ལོ་རྩིབས་བརྒྱད་ཡོད། །
ས་ལ་པདྨ་འདབ་བརྒྱད་ཡོད། །དེ་ལྟར་ཡོན་ཏན་བཅུ་གཉིས་ཡོད་དོ། །ད་ནི་གཙུག་ལག་ཁང་བཞེངས་
ན་ཡོན་ཏན་ཐམས་ཅད་འབྱུང་བའི་རྟགས་ཡིན་ནོ། །དེ་ལ་ས་དགྲ་ཡོད་པས་བཟློག་དགོས་སོ། །ལྷོ་ནུབ་
གླ་བའི་ཚལ་ན་འདྲེའི་མདུན་ཕུང་ཡོད་པས་ཤིག་འོ་ཐང་གི་མཚོ་དེ་སྲིན་མོའི་སྙིང་ཁྲག་ཡིན་པས་སུབས།
དེའི་བྱང་ན་མ་མོའི་ཉལ་ས་ཡོད་པས། བྲག་ལ་ལྷ་ཁང་བརྐོས་ལ་འཕྲོགས། ཤར་ལྷོ་མཚམས་ན་བཙན་
གྱི་རྒྱུ་སྲང་ཡོད་པས་མཆོད་རྟེན་ཀེ་རུ་བརྩིགས་ལ་ཆོད། བྱང་ཕྱོགས་ན་ཀླུའི་ཕོ་བྲང་ཡོད་དེ། ངའི་ལྷ་
ཤཱཀྱ་མུ་ནེས་མནན་པ་(༢༣༨ན)ཡིན། གཞན་ཡང་འབྱུང་བའི་ས་དགྲ་ལྔ་ཡོད་དེ། ནུབ་ཕྱོགས་ཤུན་གྱི་
བྲག་ཁོ་ན་བདུད་ནག་པོ་བྱ་ར་བྱེད་པ་འདྲ་བ་ཡོད་པས། མཆོད་རྟེན་སེ་རུ་བརྩིགས། བྱང་ཕྱོགས་ན་ཉ་
བྲན་དོར་ཏིའི་བར་ན། སྟོབས་ཅན་གླང་པོ་ཆེ་གཡུལ་དུ་ཞུགས་པ་འདྲ་བ་ཡོད་པས་དེ་ལ་རྡོ་སེར་དཀར་
པོ་ཁ་སྟོན། ཤར་སྟོད་བྱེ་མའི་རི་ལ་སྲིན་མོ་མདོམས་ཟེད་པ་འདྲ་བ་ཡོད་པས། དེ་ལ་དབང་ཕྱུག་ཆེན་
པོའི་ལྷ་རྟེན་ཚུགས། ལྷོ་ན་ཡུགས་ས་མའི་ངོ་ལ་སྡིག་པ་གཟན་ལ་རུབ་པ་འདྲ་བ་ཡོད་པས། བྱ་ཁྱུང་ག་རུ་
ཌ་ཁ་སྟོན། ཤར་ན་ཀྱི་ཀླུ་གྲོག་པོ་རི་ལ་ཆུ་སྲིན་དེའུ་ལ་ཞོན་པ་འདྲ་བ་ཡོད་པས། དེ་ལ་དུང་དཀར་པོ་ཁ་
སྟོན། གཞན་ཡང་ཕོ་བྲང་གི་བྱང་དུ་ལྷ་ལ་གསུང་སྡོང་གྱིས། ནུབ་ནས་འབྱུང་བ་རྒྱལ་པོའི་ཕོ་བྲང་ལ་
གནམ་སྒོ་བྱེ་བ་གནམ་རལ་གྲི་འདྲ་བ་ཡོད་པ་དང་། ས་སྒོ་བྱེ་བ་ཕག་པའི་སྣ་འདྲ་བ་ཡོད་པས་མགོན་པོ་
- 401 -



མ་ཎི་བཀའ་འབུམ།
ལྕམ་དྲལ་བྲིས། ས་སྒོ་གནམ་སྒོ་བྱེ། རྒྱལ་པོའི་ཕོ་བྲང་ད་ལྟ་བཙན་ཡང་ཐ་མ་འཇིག །དེ་རྣམས་གྱིས་ལ་
དེ་ནས་བརྩིགས་ལ། མཐའ་འདུལ་དང་། ཡང་འདུལ་དང༌། རུ་ནོན་རྩིགས་ཤིག །དེ་ལྟར་བྱས་ན་ཐུགས་
དམ་གྱི་ལྷ་ཁང་འགྲུབ་སྟེ་འོང་ངོ་ཞེས་བུ་མོ་དེ་ལ་བསྲིངས་སོ། །བུ་མོས་ཕྲིན་སྔ་ཕྱི་ནོར་ནས། ཐོག་མར་
མཚོ་སུབས་ཞེས་སྨྲས་པས། དང་པོ་ར་ལ་ས་བཀལ་
བཀལ་ནས་བསུབས་པས་མ་སུབས་ཏེ། ཀོང་ཇོས་ཕྲག་
དོག་བྱས་པ་ཡིན་ནམ་སྙམ་ནས་ཡིད་མ་ཆེས་སོ། །ཀོང་ཇོས་ས་དཔྱད་བསྟན་པའི་མཛད་པའི་ལེའུ་སྟེ་
བཅུ་གཉིས་པའོ། །
དེ་ནས་ལྷ་གཅིག་ཁྲི་བཙུན་གྱིས་སྤྲུལ་པའི་རྒྱལ་པོ་ལ་ཞུས་པ། ད་ནི་དམ་པའི་ཆོས་ཀྱི་རྟེན་གཙུག་
ལག་ཁང་ཅིག་བརྩིགས་པར་འདོད་པས། ཀོང་ཇོ་ལ་དྲིས་པས་ཀྱང་ལོག་པར་བསྟན་ནས་བརྩིག་ཏུ་མ་
ཉན་པས། རྒྱལ་པོ་ལ་ཐབས་ཅི་མངའ་དྲིས་པས། ང་ལ་དྲི་ས་ཡོད་གསུངས་ནས། རྒྱལ་པོས་ཙནྡན་གྱི་སྐུ་
རང་བྱུང་ལ་གསོལ་བ་བཏབ་པས། སྐུ་ལས་འོད་ཟེར་བྱུང་ནས་འོ་ཐང་གི་མཚོ་ལ་ཕོག་སྟེ། (༢༣༨བ)རྒྱལ་
པོས་ཁྲི་བཙུན་ལ་བསྟན་པ། ལྷ་གཅིག་གིས་མལ་དྲོའི་ཀླུ་རྣམས་ལ་ཞུ་ཕུལ་ནས། ཆུ་ལྷོ་ངོས་སུ་བསྒྱུར།
ཡང་རྒྱལ་པོ་ལ་ཞུས་པས། གླ་བའི་ཚལ་ཆོད་ལ་ཕུབ་གསུངས་ནས་མཚོ་ཕུབ་པས་ཤིང་གི་དཀྱིལ་དུ་མ་
སླེབ་ནས། རྒྱལ་པོ་ལ་ཞུས་པས་རྒྱལ་པོས་ལྷ་ལ་དྲིས་པ་དང༌། འོད་ཀྱི་དྲ་བ་དྲ་ཕྱེད་མཚོ་ལ་བབས་སོ། །
རྒྱལ་པོའི་ཞལ་ནས་ལྷ་གཅིག་ཁྲི་བཙུན་བལ་པོའི་རྡོ་མཁན་ལ་རྡོ་བཟོ་གྱིས་ལ་འོད་ཟེར་གྱི་དྲ་བའི་རྗེས་
སུ་རྒྱོབ་ཅིག་གསུངས་ནས། དེ་ལྟར་བྱས་པས་མཚོའི་དཀྱིལ་དུ་རྡོའི་བེའུ་གྲུ་བཞི་པ་ཅིག་བྱུང་སྟེ། དེ་ལ་
ཤིང་གི་སྣ་གཏད་ནས་ཕུབ་བོ། །ཤིང་རྣམས་ལ་ཀླུའི་ཡུལ་ནས་རྡོ་རྗེའི་འདག་པ་མེས་མི་ཚིག །ཆུས་མི་འདུལ་
བ་བླངས་ཏེ་བྱུགས། དེའི་སྟེང་དུ་ཁྲོ་ཆུའི་ཕ་གུ་བཀྲམ། དེའི་བར་ཁར་བའི་ཆུས་བྱུགས། དེའི་སྟེང་དུ་སོ་
ཕག་དང༌། ས་བཟངས་སུ་བྱས་ནས་བསུབས། དེའི་སྟེང་དུ་རྒྱའི་དྷ་ཧེན་ཁང་པ་ལ་དཔེ་བྱས་ནས་རྨང་
བཏིང་སྟེ། དེ་ཡང་སྤྲུལ་པའི་རྒྱལ་པོ་དེས། ལོག་པ་དང་སྒོ་བསྟུན་ནས་དོན་མཛད་པའི་ཕྱིར། སྐྱེ་བོ་དང་
བསྟུན་ནས་རྨང་གྲུ་བཞིར་བཏིང་། རབ་ཏུ་བྱུང་བ་དང་བསྟུན་ནས་རེའུ་མིག་ཏུ་བཏིང་། བོན་པོ་དང་
བསྟུན་ནས་གཡུང་དྲུང་རིས་སུ་བྱས། སྔགས་པ་དང་བསྟུན་ནས་དབུས་སུ་དཀྱིལ་འཁོར་བྱས་སོ། །དེ་
- 402 -



པ་ལ་
རྒྱལ་པོའི་མཛད་པ་ཉི་ཤུ་རྩ་གཅིག་པ།
ལྟར་རྨང་བཏིང་ཡང་བརྩིག་ཏུ་མ་འདོད་ནས། རྒྱལ་པོས་གཟིགས་པས་སྔར་ཀོང་ཇོས་བརྩིས་པ་ལྟར་
མཁྱེན་ནས། སྲིན་མོ་གན་རྐྱལ་དུ་བསྐྱེལ་བ་འདྲ་བའི་དཔུང་པ་གཡོན་པ་ལ་བྱམས་པ་མི་འགྱུར་བའི་ལྷ་
ཁང་ཁྲ་འབྲུག་བརྩིགས། བོད་ཀྱི་ལྷ་ཁང་ལ་སྔ་བ་དེ་ཡིན་ནོ། །དེ་ཡང་རྒྱལ་པོས་སྤྲུལ་པ་བཀྱེ་ནས་ཞག་
བདུན་ལ་འཚིགས་སོ། །དཔུང་པ་གཡས་ལ་དབུ་རུ་ཀ་ཚལ་གྱི་ལྷ་ཁང་བརྩིགས། དཔྱི་གཡས་པ་
གཡས་སུ་གཙང་འཕྲང་བརྩིགས། གཡོན་པ་ལ་རུ་ལག་གྲོམ་པ་རྒྱང་བཞེངས་སོ། །དེ་རྣམས་ནི་རུ་ནོན་
ཆེན་པོ་བཞི་ཡིན་ཏེ། རྒྱལ་པོས་སྤྲུལ་པ་བཀྱེ་ནས་ཞག་རེ་(༢༣༩ན)ལ་བརྩིགས་སོ། །ཡང་མཐའ་བཞི་
བཏུལ། སྲིན་མོ་ལྟ་བུའི་གྲུ་མོ་གཡས་པར་ཀོང་བུ་བཅུབ། །གཡོན་པར་དུད་ཁོ་མཐིང་ལྷ་ཁང་། པུས་མོ་
གཡོན་དུ་བུམ་ཐང་། གཡས་སུ་བྱང་དུ་སྤྲ་དུམ་རྩེ་བརྩིགས་སོ། །དེ་ནས་ཉིང་ལག་བཞི་མནན་ཏེ། ལག་
མཐིལ་གཡས་སུ་མདོ་ཁམས་ཀློང་ཐང་སྒྲོན་མ། གཡོན་དུ་བྱང་ཚངས་པ་ཀླུ་ནོན་གྱི་ལྷ་ཁང་བརྩིགས་སོ། །
རྐང་མཐིལ་གཡས་སུ་མང་ཡུལ་བྱམས་སྤྲིན། གཡོན་དུ་སྤ་སྒྲོ་སྐྱེར་ཆུང་བཞེངས་སོ། །དེ་དག་ཐམས་ཅད་
རྒྱལ་པོས་སྤྲུལ་པ་བཀྱེ་ནས་ཞག་རེ་ལ་བཞེངས་སོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། སངས་
རྒྱས་དང་བྱང་ཆུབ་སེམས་དཔའ་རྣམས་ཀྱིས་གཟིགས་པས། འཕགས་པ་སྤྱན་རས་གཟིགས་འཁོར་བྱང་
ཆུབ་སེམས་དཔའ་དང་བཅས་པས་ཆོས་ཀྱི་ཕོ་བྲང་བཏབ་ནས། ཁ་བ་ཅན་གྱི་སེམས་ཅན་རྣམས་ཀྱི་དོན་
མཛད་པར་གཟིགས་སོ། །བོད་རུ་བཞིའི་ཡུལ་ཁམས་པ་རྣམས་ཀྱིས། རྒྱལ་པོ་སྲོང་བཙན་སྒམ་པོ་རེ་
བྱོན་ནས་བཀའ་བསྒོས་ཏེ་ཡུལ་ཁམས་རེ་རེར་ལྷ་ཁང་བཞེངས་པར་མཐོང་ངོ༌། །རྒྱལ་པོ་ཉིད་ཀྱི་ཕྱི་
འཁོར་ནང་འཁོར་ལ་སོགས་པ་རྣམས་ཀྱིས། ལྷ་གཅིག་ཁྲི་བཙུན་གྱིས་གཙུག་ལག་ཁང་བརྩིག་ཏུ་མ་
བཏུབ་པས། དགྲ་ནོན་ལ་ཡུལ་ཁམས་གཞན་དུ་ལྷ་ཁང་བརྩིག་པར་མཐོང་ངོ༌། །ས་དགྲ་སྲིན་མོ་ལྟ་བུའི་
ཡན་ལག་མནན་པའི་ཕྱིར་གཙུག་ལག་ཁང་མཛད་པའི་ལེའུ་སྟེ་བཅུ་གསུམ་པའོ། །
དེ་ནས་སྤྲུལ་པའི་རྒྱལ་པོས་རྨང་བཏིང་བ་དེ་ལྟར། ལྷ་གཅིག་ཁྲི་བཙུན་ལ་ལྷ་ཁང་བརྩིགས་ཤིག་
པར་ལུང་བསྟན་པ་དང་། དེ་ནས་ཁྲི་བཙུན་གྱིས་བལ་པོའི་ལྷ་བཟོ་ཁྲི་བ་ཞེས་བྱ་བ་ལ། ཡི་དམ་གྱི་ལྷ་ཐུགས་
རྗེ་ཆེན་པོ་ཅིག་བཞེངས་པར་ཞུས་ནས། རྒྱལ་པོ་ལ་དྲིས་པ་སྤྲུལ་པའི་རྒྱལ་པོ་ལགས། དངོས་ཐོག་མར་
• 403 -



མ་ཎི་བཀའ་འབུམ།
བལ་པོ་ལ་ཡི་དམ་གྱི་ལྷ་འཕགས་པ་སྤྱན་རས་གཟིགས་ཀྱི་སྐུ་གཅིག་བཞེངས་པས་རྒྱུ་ཅི་ལ་བགྱི། སྐུའི་
བྱེ་བྲག་ཇི་ལྟ་བུ་ཅིག་བགྱི་ཞུས་(༢༣༩བ)པས། རྒྱལ་པོའི་ཞལ་ནས་ངས་དོ་ནུབ་བསམ་གྱིས་གསུངས་
ནས། རྒྱལ་པོ་ཉིད་ཀྱིས་ཙནྡན་གྱི་སྐུ་དང་ལྷན་ཅིག་སྤྱན་དྲངས་པའི་མཆོད་གནས་རྣམས་དབུ་སྔས་ན་
།ས་པ་ལ་ཕྱག་བཙལ། མཆོད་པ་ཕུལ་གསོལ་བ་བཏབ། སྤྲུལ་པའི་དགེ་སློང་གིས་བླངས་པའི་བྱེ་
མ་དང་། འཇག་མ་ལ་སོགས་པ་རྣམས་དབུ་སྔས་ན་བཞུགས་པ་ལ་ཕྱག་བཙལ། མཆོད་པ་ཕུལ་གསོལ་
བ་བཏབ་ནས། མཆོད་གནས་རྣམས་འདག་པ་བྱས་ནས། རྒྱལ་པོའི་དགོངས་པ་ལ་ཕྱག་སྟོང་སྤྱན་སྟོང་
ཅིག་བྱའམ། ཞལ་བཅུ་གཅིག་པ་ཅིག་བྱའམ། དོན་ཡོད་ཞགས་པ་དང་། ཡི་གེ་དྲུག་པ་དང་། ཡིད་བཞིན་
ནོར་བུ་དང་། ཡིད་བཞིན་འཁོར་ལོ་དང་། ལོ་ཀ་དབང་ཕྱུག་དང་། ཁང་པ་ཎི་དང་། སེང་གེ་སྒྲ་ལ་སོགས་
པ་སྤྱན་རས་གཟིགས་ཀྱི་བྱེ་བྲག་ལྔ་བཅུ་རྩ་གཅིག་བཏབ་ནས། གང་བྱའམ་སྙམ་པ་དང་རྒྱལ་པོ་མནལ་
བར་གྱུར་ཏེ། ཐོ་རངས་རྒྱལ་པོའི་ཕོ་བྲང་གི་མཐོངས་ན་མར་ཕྱོགས་བཅུའི་བུདྡྷ་དང་བོ་དྷི་ས་ཏྭ་ཐམས་
ཅད་འོད་ཀྱི་རང་བཞིན་དུ་བྱོན་ནས། མཆོད་གནས་རྣམས་ལ་འོད་ཀྱིས་སྣང་བར་མཛད་དེ། བཀྲ་ཤིས་
པའི་རྫས་ཀྱི་འདག་པ་ལ་ཐིམ་མོ། །རྒྱལ་པོའི་ཐུགས་དགོངས་ལ། ངའི་ལྷ་འདི་ཕྱོགས་བཅུའི་བུདྡྷ་དང་
བོ་དྷི་སཏཱ་ཐམས་ཅད་དང་འདྲ་བ་ཅིག་བྱོན་པར་འདུག་དགོངས་པ་དང༌། ནང་པར་དགུང་སངས་ཙམ་ན།
སྤྱན་རས་གཟིགས་སྐུ་མདོག་དཀར་པོ་མན་དུ་ཀ་ལྟ་བུ་ཞལ་བཅུ་གཅིག་པ། རྩ་བའི་ཞལ་གསུམ་དཀར་
པོ་ཞི་བའི་ཞལ། དེའི་སྟེང་ན་བཞད་པའི་ཞལ་གསུམ་རྒྱས་པ་ཁམ་པ། དེའི་སྟེང་ན་ཁྲོས་པའི་ཞལ་
གསུམ་མཐིང་ག་སྟེ་དྲག་པོའི་ཞལ། དེའི་སྟེང་ན་གཙིགས་པའི་ཞལ་གཉིས་དམར་བ་སྟེ་དབང་གི་ཞལ།
དེའི་སྟེང་ན་སྣང་བ་མཐའ་ཡས་ཏེ་ཞི་ཞལ་དམར་པོ་གཙུག་ཏོར་ཅན་སྤྲུལ་སྐུའི་ཞལ། ཕྱག་བཅུ་ལས་རྩ་
བའི་ཕྱག་གཉིས་ཐུགས་ཀར་ཐལ་མོ་སྦྱར་བ། དེའི་འོག་མའི་གཡས་གཡོན་གཉིས་ན་བགྲང་ཕྲེང་དང་
(༢༤༠ན)པདྨ་བསྣམས་པ། དེའི་འོག་མ་གཉིས་ན་འཁོར་ལོ་དང་རིལ་བ་སྤྱི་བླུགས། དེའི་འོག་མ་གཉིས་
ན་མཆོག་སྦྱིན་དང་རིན་པོ་ཆེ། དེའི་འོག་མ་གཉིས་ན་སྤྲུལ་པའི་སྐུ་དང་མདའ་གཞུ་བསྣམས་པའོ། །རི་
དྭགས་ཨེ་ན་ཡའི་སྟོད་གཡོགས་དང་། དར་སྣ་ཚོགས་པའི་ཤམ་ཐབས་ཅན་ཞབས་གཉིས་བཞེངས་པ་
བ 404 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
གཅིག་བྱོན་ནས། གཡས་ན་ཇོ་མོ་ཁྲོ་གཉེར་ཅན། གཡོན་ན་ཇོ་མོ་སྒྲོལ་མ། ལྷ་གཙོ་འཁོར་གསུམ་རང་
བྱུང་དུ་བྱོན་ནས་འདུག་གོ །རྒྱལ་པོའི་ཐུགས་དགོངས་ལ་ཙནྡན་གྱི་སྐུ་དང་མཆོད་སྡོང་ཐུགས་ཀར་བཞུགས་
པ་ཡིན་པ་ལ་སྙམ་པ་དང་། སྐུ་དེས་དར་གྱི་ཤམ་བུ་པུས་མོའི་གོང་དུ་བརྗེས་ནས། ཞབས་གཡོན་ བསྐུམས་ ན་
མར་ལ་འོད་བྱུང་བས། སྐུ་དང་མཆོད་སྡོང་ལས་འོད་ཟེར་དཔག་ཏུ་མེད་པ་འཕྲོས་ནས། སེམས་ཅན་
རྣམས་ཀྱི་སྡུག་བསྔལ་དང་བག་ཆགས་ཞི་བར་མཛད་དོ། །ལྷ་རྣམས་ཀྱིས་ཀྱང་ནམ་མཁའ་ལས་མེ་ཏོག་
གི་ཆར་ཕབ་སྟེ་མཆོད་པ་བྱས་སོ། །རྒྱལ་པོ་དང་ལྷ་གཅིག་ཁྲི་བཙུན་ཡང་ཤིན་ཏུ་དགེས་ཏེ། ཁ་བ་ཅན་
བོད་ཀྱི་རྒྱལ་ཁམས་འདི་ཆོས་ཀྱིས་ཐུལ་བ་དག་གཙུག་ལག་ཁང་ཡང་ད་ནི་འགྲུབ་བོ་སྙམ་མོ། །བོད་དུ་
རྟེན་རང་བྱུང་ལ་སྔ་བ་དེ་གསུམ་ཡིན་ནོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། ཕྱོགས་བཅུའི་བུདྡྷ་
དང་བོ་དྷི་ས་ཏྭས་གཟིགས་པས། སྤྱན་རས་གཟིགས་དང་སྒྲོལ་མ་དང་ཁྲོ་གཉེར་ཅན་མ་གསུམ་གྱིས་
བོད་ཁ་བ་ཅན་གྱི་སེམས་ཅན་གྱི་དོན་ཡོངས་སུ་མཛད་པར་གཟིགས་སོ། །སྤྲུལ་པའི་རྒྱལ་པོ་དང་། ལྷ་
གཅིག་དང༌། ནང་བློན་ལ་སོགས་པ་རྣམས་ཀྱིས་ལྷ་བཟོ་མ་བྱས་པར་རང་བྱུང་དུ་བྱོན་པར་གཟིགས་སོ། །
བོད་ཁམས་སྤྱི་མཐུན་གྱིས་མཐོང་བར། ལྷ་གཙོ་འཁོར་གསུམ་ལྡེར་སོ་ལེགས་པོ་མཚར་ཆེ་བ་བཟོ་བོས་
བྱས་པར་ཡང་མཐོང་ངོ༌། །སྐུ་རང་བྱུང་དུ་མཛད་པའི་ལེའུ་སྟེ་བཅུ་བཞི་པའོ། །
དེ་ནས་རྒྱལ་པོས་ལྷ་ཁང་བརྩིག་པར་མཛད་ནས། ཐུགས་ཀྱིས་བར་ཆད་འདུག་གམ་མི་འདུག་
གཟིགས་པས། ལྷོ་ནུབ་གླ་བའི་ཚལ་ན་འདྲེའི་(༢༤༠བ)བདུད་དཔུང་འདུག་སྟེ། འདྲེ་རྒན་པོ་བདུད་མི་
ཟན་བྱ་བ་ན་རེ། བུདྨ་ཟེར་བ་དང༌། དྷརྨ་ཟེར་བ་དང་། སཾ་གྷ་ཟེར་བ་དེ་ཀུན་ལ་སྐྱབས་སུ་འགྲོ་བའི་སྲོག་
བཅད། སྔ་མ་བརྩིགས་པའི་ལྷ་ཁང་ཡང་ཤིག །ད་ཡང་ཆོས་བྱེད་ཟེར་བ་ལ་རིམས་ནད་བཏང་། བོད་
ཁམས་ཐམས་ཅད་དུ་ལོ་ཉེས་བཏང་། ལྷ་ཁང་བརྩིག་པ་ལ་ཡང་རྡོ་ཆར་འབེབས་སོ་ཟེར་ནས། བར་ཆད་
བྱེད་པ་རྒྱལ་པོས་གཟིགས་ནས། རྒྱལ་པོས་སྐུ་རང་བྱུང་ལ་གསོལ་བ་བཏབ་པས། བཞད་པའི་ཞལ་ནས་
འོད་ཟེར་བྱུང་ནས་མེར་གྱུར། ཁྲོས་པའི་ཞལ་ནས་འོད་བྱུང་བས། རྟ་མགྲིན་དང་བདུད་རྩི་འཁྱིལ་བར་
གྱུར། ཁྲོ་བོ་གཉིས་མེ་དང་བཅས་པས་གླ་བའི་ཚལ་གྱི་འདྲེ་དཔུང་བཤིག་སྟེ། འདྲེ་ཐམས་ཅད་རེངས་པ་
བ 405 -



མ་ཎི་བཀའ་འབུམ།
དང་བརྒྱལ་བར་བྱས་ཏེ། སྲིད་པའི་རླུང་དང་མེས་ཕུལ་ནས། ཕྱིའི་རྒྱ་མཚོའི་ཕ་རོལ་དུ་བསྐྱེད་དོ། །བྲག་
དེ་ལ་སྣང་བ་མཐའ་ཡས་དང་། ཁར་པ་ཎི་དང༌། རྟ་མགྲིན་གསུམ་འོད་དུ་བྱས་ནས་ཇི་ལྟར་འདུག་པ་
ལྟར་བྲག་ལ་བརྐོས་སོ། །དེ་ལ་ནི་བྲག་ལྷ་གདོང་ཅན་ཞེས་གྲགས་སོ། །དེ་ནས་སྤྲུལ་པའི་རྒྱལ་པོས་བོད་
འབངས་ལ་བཀའ་སྩལ་བ། བོད་འབངས་ཐམས་ཅད་འདུས་ལ་ལྷ་ཁང་བརྩིག་དགོས་ཞེས་བཀའ་བསྒོས་
པ་དང་། བཀའ་བློན་པ་རྣམས་འདུས་ནས་འདུན་མ་བྱེད་པ་ལ། རྒྱལ་པོས་སྤྲུལ་པ་ལྔ་སྟོང་བཀྱེ་ནས། ན་
བུན་གྱི་གསེབ་ན་ཀུ་དི་རི་རི་འདུག་ནས། སྤྲུལ་པ་ལ་ལས་རྡོ་བཏང་། ལ་ལས་འདམ་
སྤེན་མ་བཏང་སྟེ། དགོངས་མོ་ན་བུན་ཡལ་བ་དང་ལྷ་ཁང་བརྩིགས་ནས་འདུག་གོ །སང་ནང་པར་རྒྱལ་
པོའི་ཞལ་ནས་ཤིང་གཅོད་དགོས་སོ་གསུངས་ནས། ཡང་འབངས་རྣམས་ཚོགས་ནས་གྲོས་བྱེད་པ་དང་།
རྒྱལ་པོས་སྤྲུལ་པ་བཀྱེ་ནས་ལྷ་ཁང་ཤིང་གིས་བཀང་ནས་འདུག་གོ །དེ་ནས་རྒྱལ་པོས་ཤིང་བཟོ་མཁན་
པོ་བརྒྱ་སྤྲུལ་ནས་ཤིང་ལ་བཟོ་བྱེད་པ་དང་། ལྷ་གཅིག་ཁྲི་བཙུན་གསང་བུ་འདྲེན་པ་ལ་གཡོག་མོས་ཕྱི་
ནས་འབྲངས་ཏེ་བལྟས་པས། ལྷ་གཅིག་སྤྲུལ་པའི་མི་ལ་འགོམས་(༢༤༡ན)ཏེ་བཞུད་ནས། དར་ཐོད་
ཅན་གཞན་པས་ཆེ་བ་གཅིག་ལ་འདྲེན་ཅིང་འདུག་ནས། གཡོག་མོས་སྒོ་ཕག་ན་ཡར་བཟོ་བོ་ཐམས་ཅད་
སྤྲུལ་པར་འདུག་པ་ཟེར་ནས་བགད་པས། རྒྱལ་པོས་སྤྱན་ཅེ་རེ་གཟིགས་པས་རྒྱལ་པོས་སྟེའུའི་ཁ་ཐལ་
ཏེ། སེང་གེ་བརྒྱ་ཐམ་པའི་སྣ་བཅད། གཟོང་ཁ་ཐལ་ཏེ་བུག་པ་བརྒྱ་ཕུག །སོག་ལེ་ཁ་ཐལ་ཏེ་ཀ་བ་བརྒྱའི་
ཟུར་ཉམས་སོ། །དེ་ནས་རྒྱལ་པོས་སྤྲུལ་པ་བཤིག་སྟེ། དེའི་སྲོད་ལ་སྤྲུལ་པ་བཀྱེ་ནས་ཐོག་ཕུབ་པ། དེ་
ལྟ་ཟླ་བ་ཕྱེད་ལ་ལྷ་ཁང་བཞེངས་ནས། དེ་ནས་ཐོག་མར་གཙང་ཁང་ལེགས་པ་ཅིག་ཏུ་ཐུགས་རྗེ་ཆེན་པོ་
གཙོ་འཁོར་བཞུགས་དགོས་ སྙམ་ནས་ གཟིགས་པས། དབུས་ ཀྱི་གཙང་ཁང་སྒོ་ཕྱེ་བ་ན། དེ་བཞིན་
གཤེགས་པ་མི་འཁྲུགས་པ་གཙོ་འཁོར་དགུ་ཐེག་པ་ཆེན་པོའི་ཆོས་ལ་བགྲོས་གླེང་མཛད་ཅིང་འདུག་གོ །
དེའི་གཡས་ཀྱི་གཙང་ཁང་ན་དེ་བཞིན་གཤེགས་པ་མར་མེ་མཛད་གཙོ་འཁོར་དགུ །དེའི་གཡོན་ཕྱོགས་
ན་བྱམས་པ་ཆོས་ཀྱི་འཁོར་ལོ་བསྐོར་བ་དགུ །གཙང་ཁང་ལྷོ་ངོས་སྒོ་ཕྱེ་བ་ན་མི་བསྐྱོད་རྡོ་རྗེ་ལ་གནོད་
སྦྱིན་ཕོ་མོས་བསྐོར་ནས་ཁ་བ་ཅན་གྱི་འདྲེ་འདུལ་བའི་ཆོས་སྟོན། །འཁོར་ཆོས་སྐྱོང་གནོད་སྦྱིན་ཆེན་པོ་
བ 406 -



ངའི་རང་
རྒྱལ་པོའི་མཛད་པ་ཉི་ཤུ་རྩ་གཅིག་པ།
རྣམས་རིན་པོ་ཆེ་གཏེར་གྱི་བུམ་པ་སྟོབ་ཅིང་འདུག །དེ་རྣམས་ཀྱང་སྤྲུལ་པའི་ལྷ་བཟོས་རྒྱལ་པོས་ཇི་
ལྟར་གཟིགས་པ་ལྟར་བཞེངས་སོ། །རྒྱལ་པོས་གཙང་ཁང་བྱང་ངོས་སྒོ་ཕྱེ་བ་ན་ཡིད་དུ་འོང་བར་སྣང་
ནས། ་རང་བྱུང་གི་ལྷ་འདིར་བཞུགས་དགོས་སྙམ་དུ་དགོངས་སོ། །དེ་ནས་རྒྱལ་པོས་ལྷ་ཁང་ནས་
ཕྱིར་བྱོན་པ་དང༌། ཀླུའི་རྒྱལ་པོ་སྦྲུལ་མགོ་ཉི་ཤུ་པས་རྒྱལ་པོ་ལ་ཕྱག་བྱས་ཏེ། ཁྱོད་ཀྱི་ལྷ་ཁང་ཆེན་པོ་
འདི་སྟོང་གསུམ་གྱི་སྟོང་ཆེན་པོར་ངས་རྒྱས་པར་བྱ་ཡིས་ངའི་གཟུགས་ཀྱིས་ཤིག་ཟེར་རོ། །ཀླུའི་རྒྱལ་པོ་
དགའ་པོ་ན་རེ། ལྷ་ཁང་སྟོང་གཉིས་པར་ངས་བསྐྱང་གིས་ངའི་གཟུགས་གྱིས་ཤིག་ཟེར་རོ། །ཀླུ་འཇོག་
པོ་ན་རེ། ཁྱོད་ཀྱི་ལྷ་ཁང་འདི་སྟོང་ཆུང་ངུར་ངས་བསྐྱང་གིས་ངའི་གཟུགས་གྱིས་( ༢༤ ༡བ)ཤིག་ཟེར་རོ། །
གནོད་སྦྱིན་ན་ག་ཀུ་བེ་ར་ན་རེ། མིའི་གནོད་པ་ངས་བསྲུང་གིས་ངའི་གཟུགས་གྱིས་ཤིག་ཟེར་རོ། །དྲི་ཟ་
ཟུར་ཕུད་ལྔ་པ་ན་རེ། མི་མ་ཡིན་གྱི་གནོད་པ་ངས་བསྲུང་གིས་ངའི་གཟུགས་གྱིས་ཤིག་ཟེར་རོ། །དཔལ་
ལྷ་མོ་ན་རེ། ཆུའི་གནོད་པ་ངས་བསྲུང་གིས་ངའི་གཟུགས་གྱིས་ཤིག་ཟེར་རོ། །དེ་ལྟར་ཆོས་སྐྱོང་རྣམས་
ཀྱིས་ལྷ་ཁང་བསྲུང་བར་ཁས་བླངས་ནས་སྤྲུལ་པའི་བཟོ་བོས་རྒྱལ་པོས་ཇི་ལྟར་གཟིགས་པ་ལྟར་གཟུགས་
བྱས་སོ། །དེ་ནས་ལྷ་རང་བྱུང་དུ་བྱོན་པ་གཙོ་འཁོར་གསུམ་གཙང་ཁང་བྱང་ངོས་མར་སྤྱན་དྲངས་སྙམ་
ནས། རྒྱལ་པོ་ལྷའི་ཐད་དུ་གསོལ་བ་བཏབ་སྟེ་མཆོད་པ་ཕུལ་ནས། །རྒྱལ་པོ་མནལ་ལ་བཞུགས་པ་དང་
ནང་པར་དགུང་སངས་ཙམ་ན། རྒྱལ་པོའི་དབུ་སྔས་ན་མེ་ཏོག་ཐོ་རེ་བྱས་ནས་གཤེགས་ནས་མི་འདུག །
མཆོད་གཡོག་གི་བུ་མོ་བཅུ་དྲུག་དང་བློན་པོ་རྣམས་ཀྱིས་ལྷ་ལ་མཆོད་པ་འབུལ་ཞིང་། །རྒྱལ་པོ་ལ་ཕྱག་
བསྐྱེལ་དུ་ཕྱིན་པ་དང་ལྷ་མི་བཞུགས་པར་འདུག་ནས། དེ་ཇི་ལྟར་ཡིན་སྙམ་པ་དང་། ཁང་ཐོག་ན་ནེ་ཙོ་
སྨྲ་མཁན་ཅིག་ཡོད་པ་ན་རེ། མདང་ནམ་ཕྱེད་ཙམ་ན་ལྷ་གཅིག་ལ་གཅིག་ཕྱག་བྱས་ནས། གཅིག་ལ་
གཅིག་གིས་མཆོད་དེ། ཕོ་བྲང་གི་མཐོང་ཁུང་ན་ཡར་བྱོན་ནས་བྱང་ཕྱོགས་བྱེ་མའི་གླིང་དུ་གཤེགས་སོ། །
ང་ཡང་མ་དགའོ་ཟེར་རོ། །དྲེའུ་དཀར་པོ་ཅིག་ཀྱང་འཕྲུལ་སྣང་གི་སྒོ་ལ་ཁ་བསྟན་ནས་འཚེར་རོ། །དེར་
རྒྱལ་པོ་འཁོར་བཅས་ཀྱིས་ལྷ་ཁང་ནང་དུ་བལྟར་ཕྱིན་པ་དང་། ཐུགས་རྗེ་ཆེན་པོ་གཙོ་འཁོར་གསུམ་བྱང་
ངོས་ཀྱི་གཙང་ཁང་ན་བཞུགས་ན་འདུག་གོ །དེར་རྒྱལ་པོ་འཁོར་དང་བཅས་པ་ཤིན་ཏུ་དགེས་ཏེ་མཆོད་
- 407 -



མ་ཎི་བཀའ་འབུམ།
པ་བྱས་སོ། །ཕྱག་སྟོང་སྤྱན་སྟོང་ནི་དུས་ཕྱིས་སྤྲུལ་པའི་བཟོ་བོས་བྱས་སོ། །ཡི་གེ་དྲུག་པ་དང་། དོན་
ཡོད་ཞགས་པ་དང་། ཁརྨ་པ་ཎི་དང་། ལོ་ཀ་དབང་ཕྱུག་དང་། རྟ་མགྲིན་དང་། བདུད་རྩི་འཁྱིལ་པ་ནི་
དུས་ཕྱིས་སྤྲུལ་པའི་བཟོ་བོས་བྱས་པ་ཡིན་ནོ། །ལྷ་ལ་གདན་མེད་(༢༤ ༢ན)པ་ནི་རང་བྱུང་དུ་བྱོན་པའོ། །
དེའི་དུས་སུ་སྣང་བ་རྣམ་པ་གསུམ་བྱུང་སྟེ། ཕྱོགས་བཅུའི་བུདྡྷ་དང་བོ་དྷི་ས་ཏཱས་ཡེ་ཤེས་ཀྱི་སྤྱན་གྱིས་
གཟིགས་པས། བོད་ཁ་བ་ཅན་གྱི་རྒྱལ་ཁམས་ཐམས་ཅད་ཐུགས་རྗེ་ཆེན་པོའི་ཞིང་ཁམས་དང་། བདེ་
བར་གཤེགས་པ་རྣམས་ཀྱི་ཕོ་བྲང་དང་བཞུགས་གནས་སུ་གཟིགས། སྤྲུལ་པའི་རྒྱལ་པོ་ཡབ་ཡུམ་ནང་
འཁོར་དང་བཅས་པ་རྣམས་ཀྱིས་ནི་ལྷ་ཐམས་ཅད་ཐུགས་རྗེ་ཆེན་པོའི་སྤྲུལ་པ་དངོས་སུ་གཟིགས་སོ། །
བོད་ཁམས་སྤྱི་མཐུན་གྱིས་ནི་རྒྱལ་པོ་དང་ཇོ་མོའི་ལྷ་ཁང་། དགྲ་ཐམས་ཅད་བཏུལ་བས་བརྩིག་ཏུ་
བཏུབ་པའམ་མཐོང་བར་གྲགས་སོ། །ལྷ་ཁང་བརྩིགས་པའི་མཛད་པའི་ལེའུ་སྟེ་བཅོ་ལྔ་པའོ། །
དེ་ནས་སྤྲུལ་པའི་རྒྱལ་པོ་དེས། དང་པོ་དགེ་བ་བཅུའི་ཁྲིམས་བཅས། བར་མ་རྒྱལ་ཁྲིམས་བཅས་
ནས་ལྷ་ས་བརྩིག་པའི་དུས་སུ་སྤྲུལ་པའི་མི་ལ་ཆད་པ་བཅད་ནས། ནུབ་ཕྱོགས་ཀྱི་ལྕགས་རིའི་གད་ཁ་
ན། མགོ་བོ་བཅད་པ་དང༌། རྐང་ལག་བྲེགས་པ་དང་། མིག་འབྱིན་པ་དང་། ཆད་པ་གཅོད་པ་རྒྱུན་མ་
ཆད་པར་སྤྲུལ་ནས། བོད་ཁ་བ་ཅན་གྱི་མི་རྣམས་ཕ་སྤྲེའུ་དང་མ་བྲག་སྲིན་ཡིན་པས་གདུལ་བར་དཀའ་
ཞིང་ཆོས་ལ་གཟུད་པར་དཀའ་བས་བསྡིགས་ཤིང་ཆོས་ཁྲིམས་བསྲུངས་པ་ལས། །དེའི་ཚེ་དེའི་དུས་སུ་
ལི་ཡུལ་དུ་དགེ་ཚུལ་གཉིས་ཀྱིས། ཐུགས་རྗེ་ཆེན་པོ་བསྒྲུབས་པས་རྨི་ལམ་དུ་མི་དཀར་པོ་ཅིག་ན་རེ།
ཐུགས་རྗེ་ཆེན་པོ་ནི་བོད་ཡུལ་དབུས་ན་ད་ལྟ་རྒྱལ་པོར་སྤྲུལ་ནས། ལྷ་ཁང་བརྒྱ་རྩ་བརྒྱད་བཅུག་གིན་
ཡོད་ཀྱིས་དེར་སོང་ལ་ཞལ་ལྟོས་ཟེར་བ་གཉིས་ཀ་ལ་རྨིས་ནས། དེ་ནས་ནང་པར་དཀའ་སྤྱད་བྱས་ནས་
བོད་དུ་འོངས་པས་བོད་དུ་སླེབ་ནས། རྒྱལ་པོ་གང་ན་བཞུགས་དྲིས་ཤིང་ཡར་ལུངས་སུ་ཕྱིན་ཙ་ན། དབུ་
ར་ཞེས་བྱ་བ་སྤྲུལ་པའི་མི་ལ་ཆད་པ་བཅད་པའི་ར་བ་དང་། རྐང་ལག་བཅད་པ་ལ་སོགས་པ་དང་།
རནྟི་
( ༢༤ ༢བ)རྩིག་པ་ཆེན་པོ་འདུག་ནས་འདི་དག་སུས་བྱས་དྲིས་པས། རྒྱལ་པོས་ཆད་པ་བཅད་པའོ་ཟེར་
རོ། །དེ་ན་རྒྱལ་པོ་མི་བཞུགས་ཏེ་ལྷ་ས་ན་ལྷ་ཁང་བརྩིག་གོ་ཞེས་ཟེར་ནས་ལྷ་སར་ཕྱིན་པ་དང་། །ནུབ་
- 408 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
ཕྱོགས་ལྕང་རའི་ཁ་ན་ཆད་པ་གཅོད་པ་རྒྱུན་མ་ཆད་པ་འདུག་ནས། རྒྱལ་པོ་ཐུགས་རྗེ་ཆེན་པོར་མི་འབྱུང་
བདུད་དུ་འདུག་ཟེར་ནས་ལོག་གོ །དེ་རྒྱལ་པོས་མཁྱེན་ནས་བློན་པོ་ཅིག་རྟ་ནག་ཅིག་ལ་བསྐྱོན་ནས།
བཙུན་པའི་ཆ་བྱད་ཅན་ལི་ཡུལ་གྱི་མི་གཉིས་ད་ལྟར་འོངས་པ་ལས་ལོག་ནས་སོང་ཡོད་པས། དེ་གཉིས་
ངའི་དྲུང་དུ་ཁྲིད་ལ་ཤོག་ཅེས་བཀའ་བསྒོས་པས། བློན་པོས་ཕྱིར་རྒྱུགས་ཏེ་རྒྱལ་པོའི་དྲུང་དུ་ཁྲིད་དེ་
འོངས་པ་དང༌། ཁྱེད་འདིར་ཅི་བྱེད་དུ་འོངས་ཞེས་དྲིས་པས། ངེད་ནི་བོད་ཀྱི་རྒྱལ་པོ་ཐུགས་རྗེ་ཆེན་པོ་
སྤྱན་རས་གཟིགས་ཡིན་ཟེར་ནས་ཞལ་ལྟ་རུ་འོངས་པས། མི་མང་པོ་ལ་ཆད་པས་བཅད་ནས་སྡིག་པའི་
ལས་བྱེད་པ་ཇི་ལྟར་ལགས་དྲིས་པས། འོ་ན་སྤྱན་རས་གཟིགས་ལྟ་ན་འདིར་ཤོག་ཅིག་གསུངས་ནས།
ནེའུ་བྱེ་མ་གླིང་དུ་ཕྱིན་ནས་རྒྱལ་པོས་དབུ་ཐོད་ཕུད་ནས། ཞལ་བཅུ་གཅིག་པ་དང་། ཨ་མི་དེ་བ་བསྟན་
ནོ། བདག་ནི་ཐུགས་རྗེ་ཆེན་པོ་ཡིན་ཏེ། ཆོས་ཁྲིམས་མ་བརྟན་གྱིས་དོགས་ནས་སྤྲུལ་པ་བྱས་ཏེ་ཐམས་
ཅད་གཏུབས་པ་ཡིན། རྒྱལ་སྲིད་བཟུང་ནས་སེམས་ཅན་གཅིག་གི་བ་སྤུ་ལ་ཡང་གནོད་པ་མ་བྱས་གསུང་
ངོ་། །ད་དངོས་གྲུབ་ཅི་འདོད་གསུངས་པས། ད་ཡུལ་ལ་ཐག་རིང་བས་ཡུལ་དུ་སླེབ་པ་ཅིག་འདོད་ཞུས་
པས། རྒྱལ་པོས་བྱེ་མ་སྦར་རེ་གཏད་ནས་གོས་ལ་འཐུམ་དུ་བཅུག་སྟེ་མིག་ཚུམས་ལ་ཡུལ་ཡིད་ལ་གྱིས་
ཤིག་ཅེས་གསུངས་པས། སྐད་ཅིག་གིས་ཡུལ་དུ་ཕྱིན་ནས་འདུག །བྱེ་མ་གསེར་དུ་གྱུར་ནས་འདུག་པས་
ཡིད་ཆེས་ཏེ་སྐྱེ་བ་དེ་རང་ལ་དགྲ་བཅོམ་པ་ཐོབ་བོ། །ཡང་ཕོ་བྲང་ལྷ་ཁང་གི་ཡང་སྙིང་ཁྲ་འབྲུག་ལྷ་ཁང་
ཡིན་ཏེ། དེ་བཞེངས་ཏེ་ཁྲིམས་ཐམ་བཅས་ནས། ད་ནི་ཁ་བ་ཅན་དུ་རབ་ཏུ་བྱུང་བ་བྱོན་ན་ང་ཡང་ཕྱག་
འཚལ་ལོ། །(༢༤ ༣ན)གཞན་རྣམས་ཀྱང་ཕྱག་འཚོལ་ཅིག །གང་དུ་ཡང་རབ་ཏུ་བྱུང་ནས་ཆོས་བྱེད་ནུས་
པ་ནི་ཞབས་འོག་གི་རྡེའུ་ཕྱུང་ནས། སྤྱི་གཙུག་ནི་མཆོད་གནས་བྱེད་པར་ཁྲིམས་བཅས་སོ། །དེའི་དུས་ན་
ཉིན་གཅིག་ཁྲ་འབྲུག་གི་མཆོད་རྟེན་དབུ་ལྔ་པའི་དྲུང་ན་རབ་ཏུ་བྱུང་བ་ཧྲུལ་པོ་ཅིག་ཤིག་བསྲེག་གིན་
འདུག་ནས། དེའི་རྐང་པ་ལ་དད་དུ་གཏུགས་ནས་ཕྱག་བཙལ་ཏེ། ང་རབ་བྱུང་བ་ལ་ཕྱག་འཚལ་བར་
དམ་བཅས་པ་ཡིན་པས། ཁྱེད་ལ་ཕྱག་བྱས་པ་དེ་ངོ་མཚར་རམ་བྱས་པས། རབ་བྱུང་དེས་མཆོད་རྟེན་
དབུ་ལྔ་པ་དེ་ལག་པའི་སོར་མོ་ལྔས་བླངས་ནས་འདི་ངོ་མཚར་རམ་ཞེས་ཟེར། །རྒྱལ་པོས་དབུ་ཐོད་ཕུད་
- 409 -



མ་ཎི་བཀའ་འབུམ།
ནས་ཞལ་བཅུ་གཅིག་པ་དང་ཨ་མི་དེ་བ་བསྟན་ནས་འདི་ངོ་མཚར་རམ་བྱས་པས། །བཙུན་པས་རང་
རང་གི་
བྲང་དངུལ་གྱི་ གྲི་གུ་ཅིག་གིས་ཁ་ཕྱེ་ནས། བུདྡྷ་སུམ་ཅུ་སོ་ལྔ་བསྟན་ནས་འདི་ངོ་མཚར་ རམ་ཞེས་
གསུངས་པ་ལ། །རྒྱལ་པོས་ཕྱག་བྱས་ཏེ་ངའི་དབོན་སྲས་ཀྱི་རིང་ལ་རབ་ཏུ་བྱུང་བ་མང་པོ་འོང་བས་
ཞབས་ འོག་གི་རྡེའུ་ཕྱུང་ ལ་དབུའི་མཆོད་གནས་གྱིས་ཤིག །འཚོ་བ་བླ་ནས་སྦྱོར་ཅིག །བདེ་ལེགས་
ཐམས་ཅད་རབ་ཏུ་བྱུང་བ་ལ་མཆོད་པ་བྱས་པས་འབྱུང་ངོ་ཞེས་གསུངས་ནས་ཟངས་ལ་བྲིས་ཏེ། ཕྱག་
མཛོད་དུ་སྦས་ནས་ཡོད་དོ། ཁྲིམས་བཅས་པའི་མཛད་པའི་ལེའུ་སྟེ་བཅུ་དྲུག་པའོ། །
དེ་ནས་སྤྲུལ་པའི་རྒྱལ་པོས་འཁོར་ལོས་སྒྱུར་བའི་ཆ་ལུགས་སུ་སྤྲུལ་པ་ནི། འཁོར་ལོ་རིན་པོ་
ཆེས་གང་དུ་འགྲོ་བའི་སྣ་འདྲེན། བཙུན་མོ་རིན་པོ་ཆེས་ཡིད་ལ་ཟག་མེད་ཀྱི་བདེ་བ་སྟེར། རྟ་མཆོག་རིན་
པོ་ཆེས་ཡུད་ཙམ་གྱིས་ཕྱིན་པར་བྱེད། གླང་པོ་རིན་པོ་ཆེས་དམག་གི་དཔུང་འདེགས། བློན་པོ་རིན་པོ་
ཆེས་གྲོས་ཀྱི་ཕུལ་འབྱིན། དམག་དཔོན་རིན་པོ་ཆེས་དམག་གི་དཔུང་འཇོམས། ནོར་བུ་རིན་པོ་ཆེས་
དགོས་འདོད་ཐམས་ཅད་འབྱུང་། དེ་ལྟར་རིན་པོ་ཆེ་སྣ་བདུན་མེད་ན་འཁོར་ལོས་སྒྱུར་བའི་རྒྱལ་པོར་མི་
འགྲོ། དེ་བདུན་དང་བཅས་པར་སྤྲུལ་ནས། བོད་ཁམས་གསུམ་གླིང་དགུ་ཐམས་ཅད་དུ་(༢༤ ༢བ)བྱོན་
ཏེ་དགེ་བ་བཅུའི་ཁྲིམས་བཅས། ལྷ་ཁང་བརྒྱ་རྩ་བརྒྱད་བརྩིགས་ཏེ་ཆོས་ཁྲིམས་དར་གྱི་མདུད་པ་འདྲ་བ་
བཅས་ནས། བོད་ཐམས་ཅད་བདེ་བ་ལ་བཀོད་དོ། །ལྟོགས་ཕྱུག་བསྙོམས་ཏེ། བྱེད་དང་། འཕར་དང་།
ལྟོས་པ་མེད་པར་བྱས་ནས། བོད་ཁམས་སུ་ལྷ་ཁང་བརྒྱ་རྩ་བརྒྱད་ཀྱི་རྩིས་བཏབ་པས་གཅིག་མ་ཚང་
བར་འདུག་ནས། ཡོངས་རྫོགས་རབ་དགའི་ལྷ་ཁང་བཞེངས་ནས་ལོ་གསུམ་ལོན་པ་དང་། འཁོར་ལོས་
སྒྱུར་བའི་སྤྲུལ་པ་བཤིགས་ནས་ལྷ་སར་བྱོན་པ་ན། སྣ་ཆེན་པོས་སྣ་དྲངས་པའི་བློན་པོ་ཆེན་པོ་བཅུ་དྲུག །
ཐོན་མི་སམྦྷོ་ཊ། ཨ་ཙརྱ་དྷརྨ་ཀོ་ཤ་དང༌། ལྷ་ལུང་རྡོ་རྗེ་དཔལ་དང་། ཕྱི་བློན་པ་རྣམས་དང་བཅས་ཏེ་
བྱོན་ནས་གཟིགས་པས། ལྷ་གཅིག་ཁྲི་བཙུན་གྱིས་ར་སའི་ལྷ་ཁང་གཉིས། ཐོག་ལ་བྲེ་ཁ་ཕུབ་པ་འདྲ་བ་
ཅིག་བཞེངས་ནས་འདུག །ལྷ་གཅིག་ཀོང་ཇོས་ར་མོ་ཆེ་སེང་གེའི་ཡ་མགལ་འདྲ་བ་ཅིག་བཞེངས་ནས་
འདུག །ཞང་ཞུང་བཟའ་ལི་ཐིག་སྨན་གྱིས་ཁྲིམས་བུ་ལྐོག་པ་བཞེངས་འདུག །རུ་ཡོང་བཟའ་རྒྱལ་མོ་
410 -



རྒྱལ་པོའི་མཛད་པ་ཉི་ཤུ་རྩ་གཅིག་པ།
བཙུན་གྱིས་བྲག་ལྷ་མགོན་པོ་བཞེངས་འདུག །ཇོ་མོ་མོང་བཟའ་ཁྲི་ལྕམ་གྱིས་ལྷ་ས་ཡེར་བའི་གཙུག་
ལག་ཁང་བཞེངས་ནས་འདུག་སྟེ། དེ་ནས་རྒྱལ་པོས་འཕྲུལ་སྣང་གི་སྒོ་ཕྱེ་ནས་གཟིགས་པས་ཆུ་རུ་
འདུག་པར་གཟིགས་ནས། ནང་དུ་གཤེགས་མ་ནུས་ཏེ། ལྕག་བོར་བས་ཆུ་ནང་ན་ཅལ་ཅལ་འདུག་པར་
གཟིགས་ནས། ཕྱག་གི་སོར་གདུབ་བོར་བས་ཀྲོལ་གྱིས་སོང་ནས་དཀྱིལ་འཁོར་གྱི་རྩར་སོང་བ་དང་།
ཁྲི་བཙུན་མས་བཞེངས་པའི་གཙུག་ལག་ཁང་འདི་ནི་འཕྲུལ་དང་འདྲ་བར་སྣང་ངོ་ཞེས་གསུངས་ནས་
འཕྲུལ་སྣང་དུ་གྲགས་སོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། བུདྡྷ་དང་བོ་དྷི་ས་ཏཱས་གཟིགས་
པས། བོད་ཁ་བ་ཅན་གྱི་རྒྱལ་ཁམས་ཐམས་ཅད་ཐུགས་རྗེ་ཆེན་པོའི་ཞབས་ཀྱིས་བཅགས་ཏེ། ཆོས་ལ་
བཀོད་ནས་ཐམས་ཅད་ཀྱང་བསོད་ནམས་དང་ལྡན་ཏེ་ཐར་པ་ཐོབ་པར་གཟིགས་སོ། །བོད་(༢༤ ༤ན)
ཁམས་གསུམ་གླིང་དགུའི་མི་རྣམས་ཀྱིས། སྤྲུལ་པའི་རྒྱལ་པོ་སྲོང་བཙན་སྒམ་པོས་དགེ་བ་བཅུའི་ཁྲིམས་
བཅས། ལྟོགས་པ་དང་ཕྱུག་པ་བསྙམས། གཙུག་ལག་ཁང་བརྒྱ་རྩ་བརྒྱད་བཞེངས་ཏེ་ཤིན་ཏུ་དྲིན་ཆེ་བར་
མཐོང་ངོ༌། །འབངས་ཕྱི་འཁོར་ནང་འཁོར་རྣམས་ཀྱིས། །རྒྱལ་པོས་བོད་འབངས་ཐམས་ཅད་ལ་གསང་
བསྡུས་ནས་ལྷ་ཁང་མངའ་གསོལ་མཛད་པར་ཡང་མཐོང་ངོ༌། །བོད་ཁམས་བདེ་བ་ལ་བཀོད་པ་དང་། ལྷ་
ཁང་མངའ་གསོལ་མཛད་པའི་ལེའུ་སྟེ་བཅུ་བདུན་པའོ། །
དེ་ནས་སྤྲུལ་པའི་རྒྱལ་པོ་དེས། བོད་ཡུལ་ཁ་བ་ཅན་གྱི་རྒྱལ་ཁམས་འདི་དམ་པའི་ཆོས་ཀྱིས་
འདུལ་བར་དགོངས་ནས། རྒྱ་གར་གྱི་སློབ་དཔོན་ཀུ་ས་ར་དང་། བྲམ་ཟེ་ཤཾ་ཀ་ར་དང་། བལ་པོའི་སློབ་
དཔོན་ཤཱི་ལ་མཉྫདང་། རྒྱ་ནག་གི་སློབ་དཔོན་ཧྭ་ཤང་མ་ཧཱ་དང༌། དེ་རྣམས་སྤྱན་དྲངས་ཏེ། བོད་ཀྱི་ལོ་ཙྪ་
བ་ཐོན་མི་སམྦྷོཊ་དང་། དེའི་མཆན་བུ་ཨ་ཙཱརྱ་དྷརྨ་ཀོ་ཤ་ཞེས་བྱ་བ་རྒྱ་བོད་གཉིས་ཀའི་སྐད་དང་ཡི་གེ་
ཤེས་པ་དང་། བོད་ཡིག་ཤེས་པ་ལྷ་ལུང་རྡོ་རྗེ་དཔལ་དང༌། དེ་རྣམས་ལས་རྒྱ་གར་གྱི་སློབ་དཔོན་ཀུ་ས་
རའི་ཡོན་བདག་ཇོ་མོ་ཁྲི་བཙུན་གྱིས་བྱས། ལོ་ཙཱ་བ་ཐོན་མིས་བྱས་སོ། །བྲམ་ཟེར་ཤཾ་ཀ་རིའི་ཡོན་བདག་
རྒྱལ་པོས་བྱས། ལོ་ཙཱ་བ་དྷརྨ་ཀོ་ཤས་བྱས་སོ། །རྒྱ་ནག་གི་མཁན་པོའི་ཡོན་བདག་ལྷ་གཅིག་ཀོང་ཇོས་
བྱས། ལོ་ཙཱ་བ་ཡང་ལྷ་གཅིག་ཉིད་དང་། ལྷ་ལུང་རྡོ་རྗེ་དཔལ་གྱིས་བྱས་སོ། །བལ་པོའི་ཡོན་བདག་ལྷ་
ས་
• 411 -



མ་ཎི་བཀའ་འབུམ།
གཅིག་ཁྲི་བཙུན་གྱིས་བྱས། ལོ་ཙཱ་བ་ཡང་ལྷ་གཅིག་ཉིད་དང་། ཐོན་མིས་བྱས་སོ། །པཎྜི་ཏ་དང་ལོ་ཙཱབ་
རྣམས་ལ་དར་ཟབ་ཀྱི་ཁྲི་སྟན་བརྩིགས། འབྲས་ཆང་དང་། རྒུན་ཆང་དང་། འབྲུ་ཆང་དང༌། ལོ་ཀིའི་ཞལ་
ཟས་ཀྱི་བྱེ་བྲག་གྱ་ནོམ་པ་རྣམས་སྤྱན་སྔར་དྲངས་ནས། སྤྲུལ་པའི་རྒྱལ་པོས་བཀའ་སྩལ་པ། བོད་ཁ་བ་
ཅན་སྲིན་པོ་གདོང་དམར་གྱི་རྒྱལ་ཁམས་འདུལ་བའི་དོན་དུ་(༢༤ ༤ བ)རྒྱ་གར་གྱི་སློབ་དཔོན་ཀུ་ས་རས་
མངོན་པའི་ཆོས་ཀྱི་སྡེ་དང༌། ཕ་རོལ་ཏུ་ཕྱིན་པ་རྒྱས་འབྲིང་བསྡུས་གསུམ་བསྒྱུར་ཅིག །བལ་པོའི་སློབ་
དཔོན་ཤཱི་ལ་མཉྫས་མདོ་སྡེའི་ཆོས་ཀྱི་སྡེ་དང་། སངས་རྒྱས་ཕལ་ཆེན་དང་། སྤྱན་རས་གཟིགས་ཀྱི་མདོ་
རྒྱུད་རྣམས་བསྒྱུར་ཅིག །བྲམ་ཟེ་ཤཾ་ཀ་རས་འདུལ་བའི་སྡེ་ཀ་རི་ཀ་དང་འདུལ་བ་འོད་ལྡན་དང༌། ཀྲི་ཡའི་
མདོ་རྒྱུད་རྣམས་བསྒྱུར་ཅིག །རྒྱ་ནག་གི་མཁན་པོས་རྩིས་དང་། སྨན་དང་དཔྱད་ལ་སོགས་པ་བསྒྱུར་
ཅིག་གསུངས་ནས། པཎྜི་ཏ་རྣམས་ལ་གསེར་ཕྱེ་བྲེ་རེ་ལ་མཎྜལ་བྱས་ནས་ཕུལ། ལོ་ཙཱ་བ་རྣམས་རབ་ཏུ་
བྱུང་སྟེ་དབུའི་མཆོད་གནས་མཛད་དོ། །དེ་ནས་ལོ་བཅུ་གསུམ་དུ་ཆོས་དེ་རྣམས་བསྒྱུར་རོ། །རྒྱལ་པོ་
ཉིད་ཀྱིས་སྤྲུལ་པའི་དགེ་སློང་མང་པོ་ལ་ལས་ཀློག །ལ་ལས་མཆོད་པ་འབུལ་བ་ལ་སོགས་པར་སྤྲུལ་ནས།
ཆོས་ཀྱི་ལོངས་སྤྱོད་རྒྱུན་མི་ཆད་པར་བྱས་སོ། །དེ་ནས་རྒྱལ་པོ་ཉིད་ཀྱི་ཀྱང་ཆོས་ཀྱི་རྒྱལ་པོའི་ས་བཟུང་
ནས་ཆོས་ཀྱི་ཁྲི་ལ་བཞུགས་ནས། དུས་རྟག་ཏུ་ཆོས་སྟོན་ཏོ། །དེ་ཡང་ཐོན་མི་སམྦྷོ་ཊ་འཕགས་པ་འཇམ་
དཔལ་གྱི་སྤྲུལ་པ་ཡིན་པས། རྒྱལ་པོས་ཆོས་གང་གསུངས་ཀྱང་མི་བརྗེད་པའི་གཟུངས་མངའ་བས།
ཐུགས་རྗེ་ཆེན་པོའི་ཆོས་ལ་སྒྲུབ་སྐོར་ཞལ་གདམས་བརྒྱ་རྩ་བརྒྱད་གསུངས་པ་ལ། ། དེ་ཐམས་ཅད་ལ་
དཔེ་ཤོག་དྲིལ་ཟིན་བྲིས་སུ་བྱས་སོ། སྐྱེ་བོ་ཐ་མལ་པ་རྣམས་ལ་ཡང་ལུང་གི་ཆོས་གོ་སླ་བར་བྱ་བའི་ཕྱིར།
གཟུངས་ཀྱི་སྙེ་མ་ལ་སོགས་པའི་སྒྲུང་བསླབས། །རིགས་པའི་ཆོས་གོ་བར་བྱ་བའི་ཕྱིར་ལྡེའུ་བསླབས་
སོ། །ཞང་ཞུང་ཡུལ་ནས་བོན་པོ་ཞང་ཞུང་ལྷ་ལྡེམ་སྤྱན་དྲངས་ནས། བོན་པོ་ཨ་བ་རྣམ་གསས་ཞེས་བྱ་བ་
ལ་སློབ་བཅུག་སྟེ། ནད་པ་ལ་མོ་འདེབས་པ་དང་། ལྷ་གསོལ་བ་དང༌། བོན་བྱེད་པ་དང་། འདྲེ་བརྡུང་བ་
དང་དེ་རྣམས་བྱེད་དུ་བཅུག་སྟེ། བོན་ཡང་གཅིག་ལ་གཅིག་གིས་བསླབས་པས་དར་བར་གྱུར་ཏེ། སྐྱེ་བོ་
པོ་དང་ནད་པ་ཐམས་ཅད་ལ་ཕན་ཐོགས་པར་(༢༤༥ན)གྱུར་ཏོ། །བོད་ཐམས་ཅད་ཆོས་ལ་བཙུད་དེ།
ཕོ་མོ་དང་
- 412 མ



རྒྱལ་པོའི་མཛད་པ་ཉི་ཤུ་རྩ་གཅིག་པ།
ན་བ་ལ་བཀའ་ཤེས་རབ་ཀྱི་ཕ་རོལ་དུ་ཕྱིན་པ་འདོན། །ཤི་བ་ལ་བུདྡྷ་ཕལ་པོ་ཆེ་འདོན་པ་ལ་སོགས་པ།
གསོན་གཤིན་གཉིས་ཀ་ལ་ཕན་པའི་ཆོས་ལ་ལོངས་སྤྱོད་པ་བཀས་གནང་། ཡི་གེ་འདྲི་བ་དང་ཀློག་པ་
ཡང་གང་བྱེད་ལ་བཀའ་གནང་སྟེ། ཆོས་ཁྲིམས་དར་གྱི་མདུད་པ་ལྟ་བུ་དམ་ལ་ལྷོད་པ། ལྷོད་ལ་དམ་པ།
ཆོས་ཕྱོགས་སུ་ལྷོད་ལ་སྡིག་ཕྱོགས་སུ་དམ་པར་བསྡམས་སོ། །སྤྲུལ་པའི་རྒྱལ་པོས་བོད་ཁམས་ ཐམས་ ཅད་
ཆོས་ལ་བཀོད་པར་མཛད་པའི་ལེའུ་སྟེ་བཅོ་བརྒྱད་པའོ། །
དེ་ནས་ཆོས་བསྒྱུར་བ་རྫོགས་ནས། པཎྜི་ཏ་རྣམས་སོ་སོ་ལ་མཉེས་པ་ཆེ་བར་བྱས། སོ་སོའི་བཞུགས་
ཡུལ་དུ་གཤེགས་པར་བཀའ་གནང་ནས་བསྐྱལ་ལོ། །ལོཙྪབ་རྣམས་ལ་ཆོས་ཀྱི་བྱ་དགའ་བྱིན་ནས།
རྒྱལ་པོའི་མཆོད་གནས་མཛད་དོ། །ཇོ་མོ་དང་། ལྷ་སྲས་དང་། ལྷ་གཅིག་དང་ཕྱི་འཁོར་ནང་འཁོར་ཐམས་
ཅད་ཐུགས་རྗེ་ཆེན་པོ་ཡི་གེ་དྲུག་པའི་ཆོས་ལ་བཅུག་གོ །སྐྱེ་བོ་དང་བྱིས་པ་ཀུན་ལ་སློབ་པའི་དཔེ་ཕལ་
ཆེར་སྟེང་ཁང་གི་རེའུ་མིག་རྣམས་ན་བྲིས་ནས་ཡོད་དོ། །སྦེ་བསྲུང༌། རོ་བསྲུང་། བྲམ་ཟེ་མོ་གཟུངས་ཀྱི་སྙེ་
མ་ལ་སོགས་པ། །བསྲུང་ཕལ་ཆེར་ཀ་བ་དང་གདུང་ལ་བཀོད་ནས་ཡོད་དོ། །བསྲུང་གི་ཡི་གེ་བེ་བུམ་
བྲིས་ཏེ་སྐྱེ་ཚང་ན་ཡོད་དོ། །དེ་ནས་ཕྱི་རབས་ཀྱི་དོན་དུ་ཆོས་དང་བོན་ཐམས་ཅད་གཏེར་དུ་སྤུས་ཏེ། ཀ་
བ་ཤིང་ལོ་ཅན་ན་ཆོས་ཀྱི་གཏེར་སྔ་མ་ཀ་བ་སེང་གེ་ལག་ཟན་ལ་མཐུ་སྦས། ཀ་བ་སྦྲུལ་མགོ་ཅན་ལ་
སེར་བ་དང་དབབ་བཟློག་སྦས། ཀ་བ་བུམ་པ་ཅན་ལ་རིན་པོ་ཆེ་དང༌། ནོར་སྒྲུབ་སྦས། ཀླུ་ཁང་དུ་ཀླུའི་
གཏད་སྦས། དཀྱིལ་འཁོར་འོག་ཏུ་རིན་པོ་ཆེ་སྟག་ཤ་ཆུ་དར་སྔོན་པོས་དྲིལ། སྦྲུལ་ལྤགས་ལ་གཏུམས་ཏེ།
སྦལ་པའི་གཟུགས་བཅུག་ནས། གསེར་ཁལ་གཅིག་དང་ཟངས་སུ་སྦོས་ལ་ལྷ་ས་ཞིག་ན་གསོས་ཤིག་
པའོ། །རིན་པོ་ཆེ་ (༢༤ ༥བ)རཏྣ་དེ་བ་རིན་པོ་ཆེའི་སྒྲོམ་བུར་བཅུག་ནས་ཀླུ་ཁང་དུ་སྦས་སོ། །བཻ་ཌཱུརྱའི་
ལྷུང་བཟེད་ཐེམ་པའི་འོག་ཏུ་སྦས་སོ། །དེ་རྣམས་ཀྱིས་རྒྱ་གར་དང་། རྒྱ་ནག་དང་བལ་པོ་རྣམས་ན་ཡོད་
པའི་ཆོས་ཐམས་ཅད་མ་ལུས་པར་བོད་དུ་བསྒྱུར་བ་དང་། མཐ་
མཐའ་བཞིའི་ནོར་ཐམས་ཅད་བོད་དུ་འབོ་བ་
དང་། མཐའི་མི་ཐམས་ཅད་ཀྱང་བོད་དུ་ཆོས་ལ་འདུ་སྟེ། ལྷག་པར་དབུ་རུའི་རྒྱལ་ཁམས་འདིར། དུས་
ཀྱི་མཐའ་ལ་བབ་ཙ་ན། ཆོས་ཀྱི་བསྟན་པ་འཆར་བོར་འགྱུར་རོ། །ལྷ་སར་ཡང་མི་མང་པོ་བྱིན་རླབས་ལ་
-413-



ཡང་
མ་ཎི་བཀའ་འབུམ།
འདུ་བར་འགྱུར་རོ་ཞེས་རྒྱལ་པོས་བཀའ་གནང་ངོ༌། གཏེར་དུ་སྦས་ལུགས་ཀྱི་མཛད་པའི་ལེའུ་སྟེ་བཅུ་
དགུ་པའོ། །
དེ་ནས་རྒྱལ་པོས་ལྷ་སའི་ལྷ་ཁང་དུ་ལོ་གསུམ་དགོངས་པ་མཛད་པ་ལས། ནང་བློན་པ་ཐོན་མི་
བདག་དང་། ལྷ་ལུང་རྡོ་རྗེ་དཔལ་གཉིས་ཀྱིས་བྱས། བཀའི་བློན་པོ་ནི་སྣ་ཆེན་པོས་བྱེད། བཀའི་ཕྱག་ཚང་
ནི་བློན་པོ་འབྲེ་སེ་རུ་གུང་སྟོན་གྱིས་བྱེད། ཕྱི་བློན་ནི་འབལ་རིང་པོས་བྱེད་པ་ལ། ལོ་གསུམ་གྱི་བར་དུ་
རྒྱལ་པོ་ལ་ལོ་ཙཱ་བ་གཉིས་ཀྱིས་བཀས་གནང་བར་ཞུས་སོ། །སྤྲུལ་པའི་རྒྱལ་པོས་གསུངས་པའི་ཆོས།
ཐོན་མི་བདག་གི་བློ་ལ་ཡོད་པ་ཐམས་ཅད། སམྦྷོ་ཊ་བདག་གིས་སྤོས་ནས། ལྷ་ལུང་གིས་བྲིས་སོ། །དེ་
ཡང་ཐུགས་རྗེ་ཆེན་པོའི་ཆོས་སྐོར་ལ། མ་བུ་ཞལ་གདམས་དང་བཅས་པ་བརྒྱ་རྩ་བརྒྱད་གསུངས་པ་ལ།
རྒྱལ་པོའི་ཞལ་ནས། ཟིན་བྲིས་སུ་བྱས་པའི་དཔེ་ཤོག་དྲིལ་དུ་གྱིས་ལ། །ལྷ་ས་ཐུགས་རྗེ་ཆེན་པོའི་ཞིང་
ཁོམས་བྱང་ཆུབ་གླིང་འདིའི་རྟ་མགྲིན་གྱི་ཞབས་འོག་ཏུ་སྦོས་ཤིག །དུས་ཀྱི་ཐ་མ་ལ་ཐུགས་རྗེ་ཆེན་པོའི་
བསྟན་པ་དར་བའི་དུས་སུ། ཉི་མ་ལྷོ་ཕྱོགས་ནས་ལས་དང་སྐལ་བར་ལྡན་པ་ཅིག་གིས་སེམས་ཅན་ལ་
ཕན་ཏེ། ལྷོ་ནས་དབུས་སུ་རྒྱས་ནས། སེམས་ཅན་གྱི་དོན་ཆེན་པོར་འགྱུར་རོ། །དཔེ་གཅིག་ཆུ་དར་སྔོན་
པོ་ལ། རིན་པོ་ཆེ་གསེར་དངུལ་གྱིས་བྲིས་ལ། བསེའི་སྒྲོམ་བུར་བཅུག་ནས་རྒྱ་རིམ་པ་བདུན་གྱིས་ཐོབ་
ལ། ཁྲ་འབྲུག་རྒྱལ་པོའི་ལྷ་ཁང་(༢༤ ༦ན)གི་དཀོར་མཛོད་དུ་སྦོས་ཤིག །དུས་ཀྱི་ཐ་མ་ལ་ངའི་བསྟན་
ནུབ་ཏུ་ཉེ་བ་ན། ཐུགས་རྗེ་ཆེན་པོའི་སྤྲུལ་པའི་རྒྱལ་པོ་བྱང་ཆུབ་སེམས་དཔའ་ཅིག་གིས་དཀོར་མཛོད་
ནས་རྙེད་ནས་བསྟན་པ་རྒྱས་པར་འགྱུར་རོ། །དེ་སྐད་རྒྱལ་པོས་བཀའ་གནང་ནས། ཐོན་མི་སམྦྷོཊ་བདག་
གིས་ཆུ་དར་སྔོན་པོ་ཡུག་བདུན་ལ། རིན་པོ་ཆེ་གསེར་དངུལ་གྱིས་བྲིས་ནས། བསེ་སྒྲོམ་ཆུ་སྲིན་ཁར་
བཅུག་སྟེ། དེ་ཡང་ཤིང་སྒྲོམ་སེང་གེ་ཅན་དུ་བཅུག་ནས། རྒྱ་རིམ་པ་བདུན་བཏབ་སྟེ། རྒྱལ་པོའི་དཀོར་
མཛོད་དུ་སྦས་སོ། །ཐུགས་རྗེ་ཆེན་པོའི་བསྟན་པ་བྱུང་ཚུལ་དང་གཏེར་དུ་སྦས་ལུགས་ཀྱི་མཛད་པའི་ལེའུ་
སྟེ་ཉི་ཤུ་པའོ། །
དེ་ནས་རྒྱལ་པོས་དགུང་ལོ་གསུམ་དགོངས་པ་མཛད་ནས། དགུང་ལོ་བརྒྱད་ཅུ་རྩ་བཞི་བཞེས་ནས།
བ 4 14 བ



རྒྱལ་པོའི་མཛད་པ་ཉི་ཤུ་རྩ་གཅིག་པ།
བོད་ཁ་བ་ཅན་གྱི་རྒྱལ་ཁམས་བདེ་བ་ལ་བཀོད་དེ། ལྟོགས་ཕྱུག་ལན་གསུམ་བསྙམས་ ནས་ ཆོས་ དར་ ཞིང་
རྒྱས་པར་མཛད་དེ། དུས་ལན་ཅིག་ན་དཔྱིད་ཟླ་ར་བའི་ཚེས་གྲངས་བཅུ་གཉིས་ལ་སྐར་མ་རྒྱལ་གྱི་ཉིན་
པར་དེ་རིང་ནི་ཇོ་མོ་ལྷ་གཅིག་གཉིས་པོ་དང་མཇལ་དགོས། ཁྱེད་བློན་པོ་རྣམས་ཀྱང་འདུས་ཤིག
གསུངས་ནས། ལྷ་གཅིག་ཁྲི་བཙུན་གྱིས་གསེར་དངུལ་སྐྱོགས་གང་ཕུལ་ཏེ། སྙན་གསོལ་ནས་བཞུགས།
ལྷ་གཅིག་ཀོང་ཇོས་གསེར་གྱི་དོང་ཙེ་དངུལ་གཞོང་གང་ཕུལ་ནས་ཕྱག་བྱས་ཏེ། སྙན་གསོལ་ནས་
སོལ་ནས་གཡས་
ན་བཞུགས།
མོང་བཟའ་ཁྲི་ལྕམ་གྱིས་གསེར་ཕྱེ་བྲེ་གང་ཕུལ་ནས། རྒྱབ་ནས་ཕྱག་བྱས་བཞུགས། དེ་
ནས་རྒྱལ་པོའི་ཞལ་ནས། འོ་སྐོལ་ཡི་དམ་གྱི་ལྷ་ཐུགས་རྗེ་ཆེན་པོ་ལ་ཕྱག་བྱའོ་གསུངས་ནས། གཙང་
ཁང་དུ་ཐུགས་རྗེ་ཆེན་པོའི་སྤྱན་སྔར་ཕྱག་བྱས་ནས། བློན་པོ་སྣ་ཆེན་པོ་ལ་ཞལ་བསྟན་སྤྱན་གཟིགས་
ནས། ཞང་བློན་ཆེན་པོ་ཁ་བ་ཅན་གྱི་རྒྱལ་ཁམས་འདིར་རྒྱལ་ཁྲིམས་ཆོས་ཁྲིམས་སུ་བསྒྱུར་བ་ཡིན་ནོ། །
ངའི་དབོན་སྲས་ལ་ཡང་རྒྱལ་ཁྲིམས་ཆོས་ཁྲིམས་དང་བསྟུན་དུ་ཆུག་ཅིག །དེ་ནས་རྒྱལ་རབས་ལྔ་ནས།
འཕགས་པ་འཇམ་དཔལ་གྱི་སྤྲུལ་པ་ཁྲི་སྲོང་ལྡེའུ་བཙན་ཞེས་བྱ་བ་(༢༤ ༦བ)ཆོས་སྐྱོང་བའི་རྒྱལ་པོ་
འབྱུང་། དམ་པའི་ཆོས་ དར་བར་བྱེད། མཐར་ རང་ཉིད་ཀྱང་མངོན་པར་རྫོགས་པར་བྱང་ཆུབ་པར་
འགྱུར་རོ། །དེ་ནས་རྒྱལ་རབས་གཉིས་ན་ཕྱག་ན་རྡོ་རྗེའི་སྤྲུལ་པ་མངའ་བདག་རལ་པ་ཅན་བྱ་བ་འབྱུང་།
དམ་ཆོས་ཤིན་ཏུ་རྒྱས་པར་བྱེད། ཁ་བ་ཅན་གྱི་རྒྱལ་ཁམས་སུ་དད་པ་ཅན་ཡང་འབྱུང་བར་འགྱུར་རོ། །
སྐུ་གསུང་ཐུགས་ཀྱི་གཟུགས་བརྙན་མང་པོ་ཡང་འབྱུང་བར་འགྱུར་རོ། །དེའི་ རྗེས་ལ་བདུད་ནག་པོ་
བཀྲག་མེད་ཀྱི་སྤྲུལ་པ་རྒྱལ་པོ་དུད་འགྲོའི་མིང་ཅན་གྱིས། དམ་ཆོས་མ་ལུས་སྣུབ་པར་བྱེད། །དེ་ནས་རྒྱལ་
རབས་ལྔ་ནས་ནི། །ཆོས་ཀྱི་མེ་རོ་ལངས་ནས་ཀྱང་། །དམ་ཆོས་ཤིན་ཏུ་རྒྱས་པར་འགྱུར། །དེ་ནས་ལྔ་
བརྒྱའི་ཐ་མ་ལ། །དུས་ངན་སྙིགས་མ་བྱུང་བའི་ཚེ། ང་ཡི་བསྟན་པ་རྒྱས་པར་འགྱུར། །དད་ཅན་མང་པོ་
འབྱུང་བར་འགྱུར། །བྱང་ཆུབ་སེམས་དཔའི་སྤྲུལ་པ་འགའ་ཡང་འབྱུང་བ་ཡིན། སྐུ་གསུང་ཐུགས་ཀྱི་རྟེན་
འགའ་ཡང་འབྱུང་བར་འགྱུར། ངའི་ལྷ་ཤཱཀྱ་མུ་ནེ་དང༌། སྤྱན་རས་གཟིགས་འདི་ཡང་བྱིན་རླབས་དང་
ལྡན་པར་འགྱུར་རོ། །སྣ་ཆེན་པོ་བོད་ཀྱི་བློན་འབངས་རྣམས། རྒྱལ་པོ་དང་ཞལ་མཇལ་ཟེར་ནས། ང་ལ་
- 415 -



མ་ཎི་བཀའ་འབུམ།
དད་གུས་དང་མོས་པ་བྱེད་ན། ངའི་ཐུགས་རྗེ་ཆེན་པོ་ལ་མཆོད་པ་གྱིས་ཤིག །ལྷ་གཅིག་ཁྲི་བཙུན་
མཇལ་ཟེར་ན། ལྷ་མོ་ཁྲོ་གཉེར་ཅན་ལ་མཆོད་པ་གྱིས་ཤིག །ལྷ་གཅིག་ཀོང་ཇོ་དང་མཇལ་ཟེར་ན། ལྷ་
མོ་སྒྲོལ་མ་ལ་མཆོད་པ་གྱིས་ཤིག །འདོད་པའི་དོན་ཐམས་ཅད་འགྲུབ་པར་འགྱུར་རོ་གསུངས་ནས་རྒྱལ་
པོ་ཉིད་སྤྱན་རས་གཟིགས་ཀྱི་ཐུགས་ཀར་ཅེ་རེ་གཟིགས་ནས། སྐུ་ལུས་འོད་དུ་ལྟེམས་ཀྱིས་ཞུ་ནས་ལྷའི
ཐུགས་ཀར་ཐིམ་མོ། །དེ་ནས་ཐུགས་རྗེ་ཆེན་པོའི་སྤྱན་གཡས་པ་ལ་འོད་བྱུང་ནས། ལྷ་གཅིག་ཁྲི་བཙུན་
ལ་ཕོག་པས་འོད་དུ་ཞུ་ནས། ལྷ་མོ་ཁྲོ་གཉེར་ཅན་མའི་ཐུགས་ཀར་ཐིམ་མོ། །སྤྱན་གཡོན་པ་ནས་འོད་ཟེར་
བྱུང་ནས་ལྷ་གཅིག་ཀོང་ཇོ་ལ་ཕོག་པས། འོད་དུ་ཞུ་ནས་ལྷ་མོ་སྒྲོལ་མ་ལ་ཐིམ་མོ། །དེ་ནས་འབངས་ནང་
བློན་པ་རྣམས་བྱེད་བསྔངས་ནས། བརྒྱལ་བ་ལ་ལྷའི་ཞལ་ནས་འོད་(༢༤ ༧ན)ཟེར་བྱུང་ནས། ཐམས་
ཅད་ལ་ཕོག་པས། ལུས་ངག་ཡིད་གསུམ་བདེ་བ་དང་ལྡན་ཏེ། ཞག་བདུན་གྱི་བར་དུ། ཁ་ཟས་དང་སྐོམ་
ཡང་མ་དགོས་པར་བསམ་གཏན་དང་པོའི་ཏིང་འཛིན་ཐོབ་བོ། །དེ་ནས་ཐུགས་རྗེ་ཆེན་པོ་སྤྱན་རས་
གཟིགས་ཀྱི་ཞལ་དང་། སྤྱན་དང༌
། སྐུ་ལས་འོད་ཟེར་དཔག་ཏུ་མེད་པ་བྱུང་སྟེ། དབུ་རྩེ་འོག་གི་ལྷ་ཐམས་
ཅད་ལ་འོད་ཀྱིས་ཁྱབ་པར་བྱས་སོ། །དེ་ལྟར་མཛད་ནས། དེ་ཐམས་ཅད་ལས་ཀྱང་འོད་ཟེར་བྱུང་སྟེ། ལྷ་
ཐམས་ཅད་ཀྱང་གཟི་མདངས་དང་ལྡན་པར་གྱུར་ཏོ། །དེའི་དུས་སུ་སྣང་བ་རྣམ་པ་གསུམ་བྱུང་སྟེ། ཕྱོགས་
བཅུའི་བུདྡྷ་དང་། བོ་དྷི་ས་ཏཱ་རྣམས་ཀྱིས་གཟིགས་པས། སྤྱན་རས་གཟིགས། ཁྲོ་གཉེར་ཅན་མ། སྒྲོལ་
མ་སྟེ། སྤྲུལ་པ་གསུམ་གྱིས་ཁ་བ་ཅན་གྱི་རྒྱལ་ཁམས་ཆོས་ཀྱིས་བཏུལ། བདེ་བ་ལ་བཀོད་ནས། སྤྲུལ་པ་
རང་རང་ལ་བསྡུས་པར་གཟིགས་སོ། །བོད་ནང་བློན་པ་རྣམས་ཀྱིས་ནི་རྒྱལ་པོ་དང་། ཇོ་མོ་གཉིས་དང་དེ་
གསུམ་ཀ་འོད་དུ་ཞུ་ནས། ལྷ་གསུམ་ལ་ཐིམ་པར་མཐོང་ངོ༌། །ཕྱི་བློན་ལ་སོགས་པ་དང་། བོད་སྤྱི་མཐུན་
པ་རྣམས་ཀྱིས་ནི། རྒྱལ་པོ་གསུང་ཆ་མ་བྱུང་བ་དང་། བང་སོ་སྨུག་པོར་ནི། ལྷ་ཁང་ལྔ་ཡོད་པ་བརྩིགས
ཏེ། དར་ཟབ་ཀྱིས་བརྒྱན་ནས། བང་སོ་ལ་མངའ་གསོལ་ཆེན་པོ་བྱས་པར་མཐོང་ངོ༌། །སྤྲུལ་པའི་རྒྱལ་
པོས་བསྟན་པ་རྒྱས་པར་མཛད་ནས། སྐུ་ཡལ་ཚུལ་བསྟན་པའི་ལེའུ་སྟེ་ཉི་ཤུ་རྩ་གཅིག་པའོ། །
བོད་ཁ་བ་ཅན་གྱི་རྒྱལ་ཁམས་འདིར། ཐུགས་རྗེ་ཆེན་པོའི་སྤྲུལ་པ་སྲོང་བཙན་སྒམ་པོས། གདུལ་
- 416 ..



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བྱ་ཇི་ལྟར་མཛད་པའི་ལོ་རྒྱུས། ཐོན་མི་སམྦྷོ་ཊ་བདག་གིས་རྒྱལ་པོ་ལ་ལུང་ཞུས་ནས། ཕྱི་རབས་ཡིད་
ཆེས་པར་བྱ་བའི་དོན་དུ་ཡི་གེར་བྲིས་ཏེ་རིན་ཆེན་གཏེར་དུ་སྦས་པའོ། །དུས་ལྔ་བརྒྱ་སྙིགས་མའི་དུས་ན་
བསྟན་པའི་སྙིགས་མ་ཐ་མ་ལ། ཐུགས་རྗེ་ཆེན་པོའི་བསྟན་པ་དར་བའི་དུས་སུ། ལས་དང་སྐལ་པར་
ལྡན་པ་ཅིག་དང་ཕྲད་ནས། བསྟན་པ་དར་ཤིང་རྒྱས་པར་ཤོག །འགྲོ་བ་རྣམས་ལ་ཕན་ཞིང་སྒྲོལ་བར་
ཤོག །ཅེས་པའི་སྨོན་ལམ་བཏབ་སྟེ་གཏེར་དུ་སྦས་སོ། །གཏེར་རྒྱ། སྦས་རྒྱ། གཏད་རྒྱ། རྒྱལ་པོའི་མཛད་
པ་ཉེར་གཅིག་པ་སརྦ་མངྒ་ལཾ།། །།
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར་བཞུགས།
སྒྲུབ་ཐབས་ཆེན་མོའི་སྐོར་ལས་ཐུགས་རྗེ་ཆེན་པོའི་དྲུག་
སྐོར་ལས་ཚོགས་དང་བཅས་པ།
(༢༤ ༧བ)ཨོཾ་མ་ཎི་པདྨེ་ཧཱུཾ། རྒྱ་གར་སྐད་དུ། ཤ་ཊཀཱ་རི་སཱ་དྷ་ན་ནཱ་མ། གུ་རུ་དེ་ཝ་ཌཱ་ཀི་ནཱི་ན་མོ།
བོད་སྐད་དུ། ཡི་གེ་དྲུག་པའི་སྒྲུབ་ཐབས་ཞེས་བྱ་བ། བླ་མ་ཡི་དམ་མཁའ་འགྲོ་ལ་ཕྱག་འཚལ་ལོ། །
བདེ་གཤེགས་ཐུགས་ཀྱི་སྙིང་ཁུ། གསལ་བྱེད་སྒྲོན་མེའི་རྡོ་སྐོར། དམར་ཁྲིད་ཞལ་གྱི་གདམས་པ། མུན་
པ་སེལ་བའི་སྒྲོན་མེ། འཁོར་འདས་གཉིས་ཀྱི་གེགས་སེལ། ཐེག་པ་ཡོངས་ཀྱི་ལྡེ་མིག །མཁའ་འགྲོ་མའི་
གསང་སྐོར། ཐུགས་རྗེ་ཆེན་པོ་ཡིད་བཞིན་ནོར་བུའི་རྒྱན། འཕྲུལ་གྱི་དུམ་བུ་ཞེས་བྱ་བའི་སྐོར་རོ། །
སྤྱིར་ཐུགས་རྗེ་ཆེན་པོ་ལ་གཉིས། ཆོས་ཉིད་དོན་གྱི་ཐུགས་རྗེ་ཆེན་པོ་དང་། ཐུགས་རྗེ་སྤྲུལ་པའི་ཐུགས་
རྗེ་ཆེན་པོའོ། །ཆོས་ཉིད་དོན་གྱི་ཐུགས་རྗེ་ཆེན་པོ་ལ་གཉིས། ཚུལ་གསུམ་གྱིས་གཞི་གཏན་ལ་དབབ་པ་
དང་། སྐོར་གསུམ་གྱིས་ཉམས་སུ་བླངས་པའོ། །དང་པོ་ཚུལ་གསུམ་གྱིས་གཞི་གཏན་ལ་དབབ་པ་ལ།
སངས་རྒྱས་གཞིའི་འདུག་ཚུལ། གནས་ལུགས་ཆོས་སྐུའི་ཐུགས་རྗེ་ཆེན་པོ་ནི་གཞི་མིང་འདོགས་ཐམས་
• 417 -



མ་ཎི་བཀའ་འབུམ།
ཅད་དང་བྲལ་བ། ཕྱོགས་ལྷུང་རྒྱ་ཆད་མེད་པ། གནས་ལུགས་གཏན་ལ་ཕབ་སྟེ་ངོ་སྤྲད། གང་ཟག་ལམ་
གྱི་ཁྱེར་ཚུར། བསྒོམ་པ་ལམ་གྱི་ཐུགས་རྗེ་ཆེན་པོ་ནི། རོལ་པའི་འཆར་ཚུལ་མ་འགགས་པས། གཞིག་
འབྲེལ་སེམས་ལ་བཏང་ནས། རང་སེམས་ཐུགས་རྗེ་ཆེན་པོར་ངོ་སྤྲད། འབྲས་བུ་འཆར་བའི་འཆར་ཚུལ།
མཐར་ཐུག་འབྲས་བུའི་ཐུགས་རྗེ་ཆེན་པོ་ནི། སྐུ་གསུམ་རང་གི་རིག་པ་ལ་འཆར་བར་འགག་བསྡམ་མོ། །
སྐོར་གསུམ་གྱིས་ཉམས་སུ་བླངས་པ་ནི། ཕྱི་སྐོར་ཕྱི་རུ་བསྐོར་ཏེ། ད་ལྟར་གྱི་དབང་པོ་ཚོགས་དྲུག་གི་
སྣང་བ་འདི་ཐམས་ཅད་ཐུགས་རྗེ་ཆེན་པོའི་རོལ་པའམ་རྒྱན་ཡིན་པས་རང་ཤར་རང་གྲོལ་དུ་ངོ་ཤེས་
པར་བྱ། ནང་སྐོར་ནང་དུ་བསྐོར་ཏེ། ནང་གི་རིག་པ་གཏན་ལ་དབབ་པ་ནི། དྲན་རྟོག་སྣ་ཚོགས་ཀྱི་འགྱུ་
བྱེད་འདི། ཐུགས་རྗེ་(༢༤ ༨ན)ཆེན་པོའི་ཡེ་ཤེས་སུ་ངོས་བཟུང་ནས། རང་བྱུང་རང་དངོས་སུ་གཏན་ལ་
དབབ་པའོ། །གསང་སྐོར་གསང་བར་བསྐོར་ཏེ་ཆོས་ཉིད་མ་བུ་བརྡ་སྦྱར་བ་ནི། མ་ཆོས་ཉིད་ཐུགས་རྗེ་
ཁྱབ་གདལ་ཆེན་པོ་ལས། བུ་རྣམ་རྟོག་དུག་ལྔ་རྩལ་དུ་ཤར། མ་པང་དུ་བུ་ཐིམ་པས། རང་སྐྱེས་རང་ཐིམ་
དུ་བརྡ་སྦྱར་རོ། །ཐུགས་རྗེ་སྤྲུལ་པའི་ཐུགས་རྗེ་ཆེན་པོ་ལ་སྒྲུབ་པའི་སྔོན་འགྲོ་དང་། དངོས་གཞི་གཉིས་
ལས། སྔོན་འགྲོ་ལ་དྲུག །དང་པོ་ཐུགས་རྗེ་ཆེན་པོ་སྒྲུབ་པའི་རྟེན་གྱི་གང་ཟག་ནི། མཚན་ཉིད་དྲུག་ལྡན་
ཏེ། ཕྱི་རིགས་རྒྱུད་བཟང་ཞིང་ངང་རྒྱུད་རིང་བ། ནང་ཆོས་ཉིད་རྟོགས་པའི་ཤེས་རབ་ཆེ་བ། གསང་བ་
རིག་པའི་རྩལ་ཆེ་བ། དོན་ཕྱོགས་སུ་མ་ལྷུང་བའི་སྙིང་རྗེ་ཆེན་པོ་ཡོད་པ། རྟགས་ཆོས་ལ་ཐེ་ཚོམ་མེད་
ཅིང་། ཀུན་ལ་མཐུན་སྣང་ཡིད་དུ་འོང་བ། མཚོན་པའི་ཐུགས་རྗེ་ཆེན་པོ་ལ་ཁྱད་པར་དུ་མོས་པའོ། །གཉིས་
པ་འབྲེལ་པ་བཅད་པ་ལ་དྲུག །ཕྱིའི་འབྲེལ་པ་བུ་ལོན་པར་ཆགས་ཚུར་འབྲེལ་འོང་པ་བཅད། ནང་གི་
འབྲེལ་པ་ཕ་མ་བུ་ཚ་ཉེ་འབྲེལ་ལས་ཐག་བསྲིང་། གསང་བའི་འབྲེལ་པ་རང་གི་སེམས་ཀྱི་གཡོ་སྒྱུ་དང་
དྲི་མ་ཐམས་ཅད་སྤུངས། དོན་གྱི་འབྲེལ་པ་བླ་མའི་གདམས་ངག་གིས་ཐག་བཅད། རྟགས་ཀྱི་འབྲེལ་པ་
རྒྱུད་ལ་ཆོས་ཉིད་ཀྱི་དོན་རྟོགས་པར་ཐག་བཅད། མཚོན་པའི་འབྲེལ་པ་མཚམས་བཅད་ནས། གཞན་དང་
མི་འཕྲད་པར་ཉམས་སུ་བླང་ངོ༌། །གསུམ་པ་གནས་བཙལ་བ་ལ་དྲུག་ལས། ཕྱིའི་གནས་ཉམས་དགའ་
བ་བཀྲ་ཤིས་པ། དངོས་ གྲུབ་ ཐོབ་པ་ ལ་ བཙལ། ནང་གི་གནས་ནི་ལྷ་ཐུགས་རྗེ་ཆེན་པོའི་བཞུགས་
- 418 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གནས་ལུས་སྒོ་དགུ་ཡོད་པ་འདི་ཡིན་ནོ། །གསང་བའི་གནས་སྙིང་ཙིཏྟ་རིན་པོ་ཆེ་ན་རང་སེམས་ཀ་དག་
ཏུ་ཡེ་ནས་གནས་པ་ལ་བྱའོ། །དོན་གྱི་གནས་ལྟ་བ་རྟག་ཆད་གང་དུ་ཡང་མ་ཤོར་བར་གནས་པའོ། །
རྟགས་ཀྱི་གནས་བསྒོམ་པ་བྱིང་རྒོད་གཉིས་སུ་མ་ཤོར་བར་ཡེ་ཤེས་གསལ་དག་ཏུ་གནས་པའོ། །མཚོན་
པའི་གནས་སྤྱོད་པ་བདག་ (༢༤ རབ)གཞན་གཉིས་སུ་མ་སོང་བར་གཉིས་མེད་ཟུང་འཇུག་ཏུ་གནས་
པའོ། །བཞི་པ་མཁོ་བའི་ཡོ་བྱད་བསོག་པ་ལ་དྲུག །ཕྱིའི་འཚོ་བ་རྫས་ཀྱི་ཡོ་བྱད་བཟའ་བཏུང་གོས་སྟན་
ལ་སོགས་པ་ལྡང་བ་བསག །ནང་ནད་གསོ་བའི་ཡོ་བྱད་སྨན་དང་སྨན་དཔྱད་ལ་སོགས་པ་བསག །གསང་
བ་དགྲ་བགེགས་བསྲུང་བའི་ཡོ་བྱད་རྫས་དང་སྔགས་དང་མཚོན་ཆ་ལ་སོགས་པ་བསག །དོན་གྱི་ཡོ་
བྱད་དུ་བཀའ་རྒྱ་ཆེ་ལུང་གྲངས་མང་ཡང་བླ་མའི་གདམས་ངག་བསག །རྟགས་ཀྱི་ཡོ་བྱད་དུ་རང་སེམས་
ཐུགས་རྗེ་ཆེན་པོར་ངོ་སྤྲད་པར་བྱ། མཚོན་པའི་ཡོ་བྱད་དུ་ཐུགས་རྗེ་ཆེན་པོའི་སྒྲུབ་ཐབས་དང་མན་ངག་
ཚང་བར་བསག་གོ །ལྔ་པ་འཁོར་གཡོག་གི་འབྲེལ་པ་གཞུག་པ་ལ་དྲུག །ཕྱིའི་འཁོར་གཡོག་འཚོ་བ་
སྦྱོར་བའི་སྦྱིན་བདག་དད་པ་ཅན་བསྟེན། ནང་གི་འཁོར་མཚམས་གཡོག་པ་དང་རྒྱུད་རིང་བ་བརྩོན་
འགྲུས་ཆེ་བ་བསྟེན། གསང་བའི་འཁོར་ཕྱག་རྒྱ་མཚན་དང་ལྡན་པར་རོ་སྙོམས་གྲོགས་སུ་བསྟེན། དོན་
གྱི་འཁོར་ལྟ་བ་གདེངས་ལྡན་དང་བཅས་པ་བསྟེན། རྟགས་ཀྱི་འཁོར་བསྒོམ་པ་ཉམས་དང་བཅས་པ་
བསྟེན། མཚོན་པའི་འཁོར་ སྤྱོད་པ་གྲོགས་དང་བཅས་པ་བསྟེན་ནོ། །དྲུག་པ་སྒྲུབ་པ་ལ་བར་ཆད་མི་
འབྱུང་བར་བྱ་བའི་ཕྱིར་བྱིན་གྱིས་བརླབ་པ་སྔོན་དུ་འགྲོ་བ་ལ་དྲུག །ཕྱི་བླ་མས་བྱིན་གྱིས་བརླབ་པ་ནི།
དང་པོ་ཁོ་ནར་ཆོས་བཤད་པ་དང་བསྒོམ་པ་གང་བྱེད་ཀྱང་། མདུན་གྱི་ནམ་མཁའ་ལ་པདྨའི་གདན་
བསམ། རང་གི་རྩ་བའི་བླ་མ་དང་སངས་རྒྱས་ཤཱཀྱ་ཐུབ་པ་ཐ་མི་དད་པ་བརྒྱུད་པའི་བླ་མ་རྣམས་སངས་
རྒྱས་དང་བྱང་ཆུབ་སེམས་དཔའི་ཆ་ལུགས་སུ་བཞུགས་པར་བསམས་ལ། འོད་ཟེར་གྱིས་བདག་ལ་བྱིན་
གྱིས་རློབ་པར་ བསམ་མོ། །ནང་ཡི་དམ་གྱིས་བྱིན་གྱིས་རློབ་པ་ནི། བླ་མའི་གཡས་ཕྱོགས་སུ་པདྨོ་ལ།
ཐུགས་རྗེ་ཆེན་པོ་ལ་རིགས་ལྔའི་སངས་རྒྱས་ཀྱིས་བསྐོར་བར་བསམས་ལ་གསོལ་བ་བཏབ་པས་འོད་
ཟེར་གྱིས་བར་ཆད་སེལ་བར་བསམ། གསང་བ་རིགས་ལྔའི་མཁའ་འགྲོ་མས་བྱིན་གྱིས་བརླབ་པ་
वै।
-419 -



མ་ཎི་བཀའ་འབུམ།
བླ་(༢༤༩ན)མའི་གཡོན་ཕྱོགས་སུ་གསང་བ་ཡེ་ཤེས་ཀྱི་མཁའ་འགྲོ་མ་ལ་མཁའ་འགྲོ་རིགས་ལྔས་
བསྐོར་བར་བསམས་ལ། གསོལ་བ་བཏབ་པས་བདག་གཞན་བྱིན་གྱིས་བརླབས་པར་བསམ་མོ། །དོན་
ཆོས་ཉིད་རྟོགས་པའི་ལྟ་བས་བྱིན་གྱིས་རློབ་པ་ནི། ཆོས་ཉིད་མ་བཅོས་སྤྲོས་མེད་མཐའ་དང་བྲལ་བ་མ་
སྒྲིབས་མི་འགྱུར་བའི་གདེངས་གྱིས་བདག་གཞན་བྱིན་གྱིས་བརླབ་པའོ། །རྟགས་རིག་པ་འཛིན་མེད་
སྒོམ་པས་བྱིན་གྱིས་བརླབ་པ་ནི། རིག་པ་གསལ་ལ་མ་སྒྲིབས་པ་མི་འགྱུར་བའི་གདེངས་ཀྱིས་བདག་
གཞན་བྱིན་གྱིས་བརླབ་པའོ། །མཚོན་པ་མཉམ་པ་རིས་མེད་སྤྱོད་པས་བྱིན་གྱིས་བརླབ་པ་ནི། བདག་
གཞན་ཕྱོགས་ཆ་མེད་པའི་གདེངས་ཀྱིས་བདག་གཞན་བྱིན་གྱིས་བརླབ་པའོ། །གཉིས་པ་དངོས་གཞི་
དོན་གྱི་གནས་ལུགས་གཏན་ལ་འབེབས་པ་ལ། བསྒོམ་ན་གང་སྒོམ་འཁོར་ལོ་དྲུག་ཏུ་བསྒོམ། ཉམས་སུ་
གང་ལེན་ན་འཁྱེར་སོ་དྲུག་ལེན། བསྡུ་ན་གང་དུ་བསྡུ། དགོངས་པ་དྲུག་ཏུ་བསྡུ། ངོ་གང་དུ་སྤྱོད་ན་བར་
དོ་དྲུག་ཏུ་ངོ་སྤྲོད། གནད་གང་དུ་འགྲོལ་ན་ལྟ་སྒོམ་གྱི་དགོངས་པ་དྲུག་ཏུ་འགྲོལ། ལ་གང་དུ་བཟོ་ན་མི་
བདེན་པ་དྲུག་ཏུ་བཟླ། མཇུག་ཏུ་ལས་ཀྱི་ཁ་ཚར་ཇི་ལྟར་བཤད་ན་གནད་ཀྱི་གདམས་པ་དྲུག་གིས་བཤད་
དོ། །དེ་ཡང་འཁོར་ལོ་རྣམ་པ་དྲུག་ལ། བསྐྱེད་པའི་རིམ་པ་དམ་ཚིག་སེམས་དཔའི་འཁོར་ལོ་བསྒོམ་པ་
ནི། མངོན་པར་བྱང་ཆུབ་པ་རྣམ་པ་ལྔ། བྱིན་གྱིས་བརླབ་པ་དང་དྲུག་གིས་སྟོན་ཏེ། དང་པོ་སྟོང་པ་ཉིད་
ལས་མངོན་པར་བྱང་ཆུབ་པ་ན་རྟག་པའི་མཐའ
ཐའ་བསལ་བ་ཡིན་ཏེ། སྐད་ཅིག་མ་ལས་འདི་ལྟར་སྣང་བའི་
ཆོས་ཐམས་ཅད་རང་བཞིན་མེད་པར་སྟོང་པར་བསྒོམ་མོ། །གཉིས་པ་གཞན་དོན་ལས་མངོན་པར་བྱང་
ཆུབ་པ་ནི། ཆད་པའི་མཐའ་བསལ་བ་ཡིན་ཏེ། སྟོང་པ་ཉིད་མ་རྟོགས་པའི་སེམས་ཅན་ཐམས་ཅད་ལ་ཁྱབ་
པའི་སྙིང་རྗེ་བསྒོམ་མོ། །གསུམ་པ་གདན་ཉི་ཟླ་པདྨ་ལས་མངོན་པར་བྱང་ཆུབ་པ་ནི། པཾ་ལས་པདྨ་དམར་
པོ་འདབ་མ་སྟོང་དང་ལྡན་(༢༤༩བ)པར་བསམ། ཨ་ལས་ཟླ་བའི་གདན། མ་ལས་ཉི་མའི་གདན་བསམ་
མོ། །བཞི་པ་ཡིག་འབྲུ་ཕྱག་མཚན་ལས་མངོན་པར་བྱང་ཆུབ་པ་ནི། ཉི་ཟླ་པདྨའི་གདན་སྟེངས་སུ་ཧི༔དཀར་
པོ་འོད་དུ་ཞུ་བས། ཕྱག་མཚན་པདྨ་དཀར་པོར་གྱུར་པར་བ
ར་བསམ་མོ། །ལྔ་པ་སྐུ་ཡོངས་སུ་རྫོགས་པ་ལ
མངོན་པར་བྱང་ཆུབ་པ་ནི། ཕྱག་མཚན་འོད་དུ་ཞུ་བ་ལས། བདག་ཉིད་ཐུགས་རྗེ་ཆེན་པོ་ཞལ་གཅིག་
པ་ལས་
• 420 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཕྱག་བཞི་པ། སྐུ་མདོག་དཀར་ལ་འཚེར་བ་གངས་ལ་ཉི་མ་ཤར་བ་ལྟ་བུ། རིན་པོ་ཆེའི་རྒྱན་སྣ་ཚོགས་
ཀྱིས་བརྒྱན་པ། ཞལ་འཛུམ་པའི་མདངས་དང་ལྡན་པ། ཕྱག་གཡས་དང་པོ་མུ་ཏིག་གི་ཕྲེང་བ། གཡོན་
དང་པོ་པདྨའི་སྡོང་པོ། ཐ་མ་གཉིས་ ཐུགས་ཀར་ཐལ་མོ་སྦྱར་བ། ཞབས་མཉམ་པའི་སྐྱིལ་ཀྲུང་དུ་
བཞུགས་པ་སྣང་ལ་རང་བཞིན་མེད་པ་ཆུ་ཟླ་ལྟ་བུར་བསྒོམ་མོ། །དྲུག་པ་སྐུ་གསུང་ཐུགས་བྱིན་གྱིས་
བརླབ་ཅིང་རྒྱས་བཏབ་པ་ནི། སྤྱི་བོར་འཁོར་ལོ་རྩིབས་བཞི་པའི་ལྟེ་བ་ལ་ཨོཾ་དཀར་པོ། མགྲིན་པར་པདྨ་
འདབ་མ་བཞི་པའི་ལྟེ་བ་ལ་ཨཱ༔དམར་པོ། སྙིང་གར་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུཾ་སྔོན་པོ། ལྟེ་བར་ཟླ་བའི་
དཀྱིལ་འཁོར་གྱི་སྟེང་དུ་ཧཱུྃདཀར་པོ་ལ་ཡི་གེ་དྲུག་པས་བསྐོར་བར་བསམ་མོ། །སྤྱི་བོར་ཡི་གེ་ཧྲིདཀར་
པོ་ཅིག་ཞུ་བ་ལས་རྡོ་རྗེའི་གོ་ཁྲབ་ཏུ་བསམ་མོ། །རང་གི་མཐའ་མ་མེ་དཔུང་གིས་བསྐོར་བར་བསམས་
ལ་རྒྱས་གདབ་བོ། །གཉིས་པ་རྫོགས་པའི་རིམ་པ་ཡེ་ཤེས་སེམས་དཔའི་འཁོར་ལོ་བསྒོམ་པ་ནི། རིམ་པ་
དྲུག་གིས་བསྟན་ཏེ། དང་པོ་སྤྱན་དྲང་བའི་རིམ་པ་ནི། དམ་ཚིག་གི་ཐུགས་རྗེ་ཆེན་པོའི་ཐུགས་ཀའི་ཧཱིཝལས་
འོད་ཟེར་འཕྲོས་པས། ཡེ་ཤེས་ཀྱི་ཐུགས་རྗེ་ཆེན་པོ་སྤྱན་དྲངས་ལ་མདུན་གྱི་ནམ་མཁའ་ལ་བཞུགས་
པར་བསམ་མོ། ། གཉིས་པ་ཕྱག་འཚལ་བའི་རིམ་པ་ནི། དམ་ཚིག་སེམས་དཔའ་ཡེ་ཤེས་སེམས་དཔའ་ལ་
སྔོན་ལ་ཕྱག་འཚལ། ཡེ་ཤེས་སེམས་དཔས་ཕྱིས་ཕྱག་འཚལ་བར་བསམ་མོ། །གསུམ་པ་མཆོད་པའི་རིམ་
པ་ནི། མཆོད་པ་རྣམ་པ་ལྔ་ལ་སོགས་པས་དམ་ཚིག་སེམས་དཔས་ཡེ་ཤེས་(༢༥༠ན)སེམས་དཔའ་
མཆོད་དོ། །བཞི་པ་གཉིས་སུ་མེད་པར་བསྟིམ་པའི་རིམ་པ་ནི། དམ་ཚིག་སེམས་དཔའི་ཐུགས་ཀའི་ཧཱུྃ༔
ལས་འོད་ཟེར་བྱུང་ནས། ལྷ་ཡེ་ཤེས་སེམས་དཔའ་དམ་ཚིག་སེམས་དཔའ་ལ་ཐིམ་ནས། ཆུ་དང་འོ་མ་
འདྲེས་པ་ལྟར་གཉིས་སུ་མེད་པར་བསམ་མོ། །ལྔ་པ་དབང་བསྐུར་བའི་རིམ་པ་ནི། ཐུགས་ཀའི་ཧཱུྃལས་
འོད་བྱུང་བས་མདུན་གྱི་ནམ་མཁའ་ལ་རིགས་ལྔ་སྤྱན་དྲངས། མཆོད་པ་ཕུལ་ལ་ཐུགས་ཀ་ནས་ལྷ་མོ་རེ་
རེ་སྤྲོས་ནས། དབང་བསྐུར་བས། བདུད་རྩིའི་ཆུ་རྒྱུན་གྱིས་སྤྱི་བོ་ནས་ལུས་ལ་ཁྱབ་པས་སྒྲིབ་པ་དག་ནས་
དབང་ཐོབ་པར་བསམ་མོ། །དྲུག་པ་རིགས་ལྔའི་སངས་རྒྱས་ཀྱིས་རྒྱས་གདབ་པ་ནི། དབུ་རྒྱན་རིགས་
ལྔའི་སངས་རྒྱས་ཀྱིས་བརྒྱན་པར་བསམས་ལ། དབང་རྟགས་སུ་མདུན་ངོས་ན་སངས་རྒྱས་སྣང་བ་
-421 -



མ་ཎི་བཀའ་འབུམ།
མཐའ་ཡས་བ་
འ་ཡས་བཞུགས་པར་བསྒོམ་མོ། །གསུམ་པ་ངག་སྔགས་ཀྱི་འཁོར་ལོ་ལ་དྲུག་ལས། དང་པོ་ཕྱི་མདོ་
སྡེ་ལྟར་གཞན་དོན་དུ་བཟླས་པ་ནི། ཨོཾ་མ་ཎི་པདྨེ་ཧཱུྃ། ཞེས་པའི་ཡི་གེ་དྲུག་པ་མཁས་པ་དུང་འབུད་པ་ལྟར།
དབྱངས་སྐད་ཆེ་ཆུང་དུ་བཟླས་པས། ཡི་གེ་དྲུག་པའི་སྒྲ་གང་དག་གིས་ཐོས་པ་ཐམས་ཅད་ཀྱི་སྒྲིབ་པ་བྱང་
བར་ བསམས་ པ་ ཕྱི་ མདོ་ སྡེ་ ལྟར་བཟླས་པའོ། །གཉིས་པ་ནང་ གསང་ སྔགས་ ལྟར་ བསྙེན་སྒྲུབ་ ཀྱི་
ཚུལ་དུ་བཟླས་པ་ནི། ཡེ་ཤེས་སེམས་དཔའ་དང་། དམ་ཚིག་སེམས་དཔའ་གཉིས་སུ་ཕྱེ་ལ། དམ་ཚིག་
སེམས་དཔའི་ཐུགས་ཀ་ནས་ཡེ་ཤེས་སེམས་དཔའི་ཐུགས་ཀར་ཕོག་པས། སྐུ་གསུང་ཐུགས་མཉེས་པའི་
མཆོད་པ་ཕུལ་ནས་མཉེས་པར་བསམ། ཡེ་ཤེས་སེམས་དཔའི་ཐུགས་ཀ་ནས་དམ་ཚིག་སེམས་དཔའི་
ཐུགས་ཀར་ཕོག་པས་དངོས་གྲུབ་ཐོབ་པར་བསམས་ལ། ཨོཾ་མ་ཎི་པདྨེ་ཧཱུཾ། ཞེས་པ་མགལ་མེ་བཞིན་དུ་
ཕར་འཕྲོ་ཚུར་འཕྲོ་རྒྱུན་མི་ཆད་པར་སྐད་ཆེ་ཆུང་གླིང་བུ་འབུད་པ་ལྟར་འགྱུར་ཁུགས་དང་བཅས་པས་
བཟླས་སོ། །གསུམ་པ་གསང་བ་མཁའ་འགྲོ་མས་བྱིན་རླབས་བརྡའི་ཚུལ་དུ་བཟླས་(༢༥༠བ)པ་ནི། ཨོཾ་
མ་ཎི་པདྨེ་ཧཱུཾ་ཞེས་པ་འོད་ཟེར་འཇའ་ཚོན་ལྟ་བུ་ཐུགས་ཀའི་ཧཱུྃལས་མཁའ་འགྲོ་མའི་གནས་སུ་འཕྲོས་
པས་མཁའ་འགྲོ་མ་གནས་ནས་རང་དབང་མེད་པར་བཀུག །མདུན་གྱི་ནམ་མཁའ་ལ་བྱོན་ནས། བདག་
གཞན་གྱི་ལུས་ངག་ཡིད་གསུམ་བྱིན་གྱིས་རློབ་པར་བསམ་མོ། །སྐད་ཇེ་དྲག་ཇེ་དྲག་ལ་ཌ་མ་རུ་དཀྲོལ་
བ་ལྟར་བཟླས་སོ། །བཞི་པ་བླ་མ་དང་ལྷ་ལ་གསོལ་བ་གདབ་པ་མ་ལ་བུས་འབོད་ཀྱི་ཚུལ་དུ་བཟླས་པ་ནི།
ཨོཾ་མ་ཎི་པདྨེ་ཧཱུྃ་ཞེས་བཟླས་པས། ཐུགས་ཀའི་ཧི༔ལས་འོད་ཟེར་འཕྲོས་ནས།བླ་མ་ཡི་དམ་མཁའ་འགྲོ་
དལ་ཕོག་པས། མས་བུ་ལ་བརྩེ་བར་དགོངས་པ་ལྟར་མདུན་གྱི་ནམ་མཁའ་ལ་བྱོན་ནས། བདག་ལ
བྱིན་གྱིས་རློབ་ཅིང་བར་ཆད་སེལ་བར་བསམས་ལ། སྐད་གདངས་དང་བཅས་པ་ཏམྦུ་ར་བསྒྲེང་བ་ལྟར་
བསྒྱུར་ཞིང་བཟླས་སོ། །ལྔ་པ་སྒྲིབ་སྦྱོང་ཆོས་སྤྱོད་ཀྱི་ཚུལ་དུ་བཟླས་པ་ནི། ལྕེ་པདྨ་འདབ་མ་དྲུག་པ་
དབུས་ན་ཧྲུའདབ་མ་དྲུག་ལ་ཡི་གེ་དྲུག་བསམས་ལ། གསལ་ལ་དག་པ་ཁུགས་ལྡིང་དང་བཅས་ པ་
མཁས་པ་ཀློག་འདོན་པ་ལྟར། ཨོཾ་མ་ཎི་པདྨེ་ཧཱུྃ་ཞེས་བཟླས་སོ། །དྲུག་པ་རྡོ་རྗེའི་བཟླས་པ་མཉམ་གཞག་
བསམ་གཏན་གྱི་ཚུལ་དུ་བཟླས་པ་ནི། ཨོཾ་མ་ཎི་པདྨེ་ཧཱུྃ་ཞེས་བཟླས་ཤིང་ལུས་ངག་ཡིད་གསུམ་མཉམ་
- 422 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པར་བཞག་ལ་ཡིད་ཀྱིས་བཟླས་པ་བྱས་ཏེ། སེམས་རྟོག་མེད་ཀྱི་ངང་ལ་བཞག །ངག་མི་ཚིག་དང་མི་བསྲེ་
བར་སྨྲ་བ་བཅད། ཡིད་གསལ་ལ་མ་ཡེངས་པར་བཟླས་པས་སེམས་ལ་བདེ་གསལ་གྱི་ཉམས་འཆར་རོ། །
བཞི་པ་སེམས་སྟོང་པ་ཉིད་འཁོར་ལོ་ལ་དྲུག་སྟེ། ཕྱི་སྣང་བ་སྟོང་པར་ངོ་སྤྱད་པ་ནི། དབང་པོ་ཚོགས་
དྲུག་གི་ཡུལ་གྱི་སྣང་བ་ཐམས་ཅད་རང་བཞིན་མེད་པར་སྣང་བ་རང་སར་སྟོང་པར་བཞག །གཉིས་པ་
ནང་རྣམ་རྟོག་སྟོང་པར་ངོ་སྤྲད་པ་ནི། རྣམ་རྟོག་གི་འགྱུ་བྱེད་འདི། ངོ་བོ་སྟོང་པ་ཡིན་པས་རང་དངས་རང་
གྲོལ་སྟོང་པར་བཞག །གསུམ་པ་གསང་བ་དུག་ལྔ་སྟོང་པར་ངོ་སྤྲད་པ་ནི། དུག་ལྔའི་རྩ་བ་སྟོང་པ་ཡིན།
མི་ཡེངས་མི་བསྒྱུར། སྐྱེས་པ་དང་གྲོལ་བ་དུས་མཉམ། མི་སྤང་མི་(༢༥༡ན)གནས་པར་སྟོང་པར་ངོ་སྤྲད༔
བཞི་པ་དོན་ལྟ་བ་སྟོང་པ། སེམས་ཉིད་ངོ་བོ་སྟོང་པ་མཐའ་བྲལ་རྟེན་མེད་དུ་ངོ་སྤྲད། ལྔ་པ་རྟགས་
པ་སེམས་
ཉིད་སྟོང་པ་སྒོམ་པ་གསལ་ལ་འཛིན་མེད་དུ་ངོ་སྤྲད། དྲུག་པ་མཚོན་པ་རིག་སྟོང་དབྱེར་མེད་དུས་རྟག་ཏུ་
དེ་དང་མི་འབྲལ་བར་ངོ་སྤྱད་དོ། །ལྔ་པ་ཟས་བདུད་རྩི་སྨན་གྱི་འཁོར་ལོ་ལ་དྲུག །ཕྱི་ཟས་བདུད་རྩི་སྨན་
གྱི་འཁོར་ལོ་ཟས་ཚོགས་ལྷ་ལ་དབུལ་བ་ནི། ཟས་ཨོཾ་ཨཱཿཧཱུྃ་གིས་བྱིན་གྱིས་བརླབས་ལ་བླ་མ་དཀོན་མཆོག་
མཆོད། ཡི་དམ་མཁའ་འགྲོ་མཆོད། གཉིས་པ་ནང་ཟས་ཚོགས་ཀྱི་འཁོར་ལོ་ལ་ཟས་བདུད་རྩིར་བྱིན་གྱིས་
བརླབས་ལ་ཡི་དམ་ལྷ་དང་མཁའ་འགྲོ་མཆོད། གསུམ་པ་གསང་བ་ཟས་ཚོགས་ཀྱི་འཁོར་ལོ་ལ། ཟས་
བདུད་རྩིར་བྱིན་གྱིས་བརླབས་ལ། ལག་པ་གཡོན་འདོད་ཡོན་གྱི་ལྷ་མོ་ལྔས་རང་ཐུགས་རྗེ་ཆེན་པོ་མཆོད།
བཞི་པ་དོན་གྱི་ཟས་ཚོགས། ཟས་བདུད་རྩི་དྲི་མ་མེད་པ། ཆོས་ཉིད་ཀྱི་རོལ་པ་ལ་ཞེན་པ་མེད་པས་
མཆོད། ལྔ་པ་རྟགས་ཀྱི་ཟས་ཚོགས་ཟས་རིག་པ་ཡེ་ཤེས་ཀྱི་རོལ་པ་མ་འགགས་པར་སྣང་བས་དངོས་
མེད་ཀྱི་ངང་དུ་སྤྱད། དྲུག་པ་མཚོན་པའི་ཟས་ཚོགས། ཟས་སྣང་བ་རྒྱ་ཡན་ལ་ཟས་སྐོམ་ཐམས་ཅད་རང་
བྱུང་རང་ཤར་དུ་མཆོད་དོ། །དྲུག་པ་སྤྱོད་ལམ་བག་ཡངས་ཀྱི་འཁོར་ལོ་ལ་དྲུག །དང་པོ་གནས་བག་ཡངས་
ནི། རི་ཁྲོད་དམ། དགོན་པའམ། ནགས་ཁྲོད་དམ། དབེན་པ་བརྟེན་ནོ། །གཉིས་པ་ལུས་བག་ཡངས་ནི།
སྤྱོད་ལམ་གང་བདེར་འཁྱེར་རོ། །གསུམ་པ་ངག་བག་ཡངས་ནི། ཅི་བདེར་སྨྲས་ལ་ཉམས་དབྱངས་སུ་བླང་
ངོ་། །བཞི་པ་སེམས་བག་ཡངས་ནི། མ་བཅོས་རང་གྲོལ་ལྷུག་པར་བཞག་གོ །ལྔ་པ་སྤྱོད་ལམ་བག་
- 423 -



མ་ཎི་བཀའ་འབུམ།
ཡངས་ནི། མ་བཅོས་རང་ཤར་ངང་མི་འབྲལ་བར་ལམ་དུ་ཁྱེར། དྲུག་པ་སྙིང་རྗེ་བག་ཡངས་ནི། སེམས་ཅན་
ཀུན་ལ་སྙོམས་པར་བྱའོ། །དྲུག་པ་བསྔོ་བ་བག་ཡངས་ནི། འཁོར་གསུམ་མཚན་མ་རང་གྲོལ་དུ་བཞག་གོ །
(༢༥༡བ)སྤྱི་དོན་གཉིས་པ་ཉམས་སུ་གང་ལེན་ན། འཁྱེར་སོ་རྣམ་པ་དྲུག་ཉམས་སུ་ལེན། ལུས་ལྷའི་
འཁྱེར་སོ། །ངག་སྔགས་ཀྱི་འཁྱེར་སོ། ཡིད་ཆོས་ཉིད་ཀྱི་འཁྱེར་སོ། སྣང་བ་སྐུའི་འཁྱེར་སོ། གྲག་པ་གསུང་
གི་འཁྱེར་སོ། དྲན་རྟོག་ཐུགས་ཀྱི་འཁྱེར་སོའོ། །དང་པོ་ལུས་ལྷའི་འཁྱེར་སོ་ནི། རང་ཐུགས་རྗེ་ཆེན་པོར་
བསྒོམས་ལ་སྣང་ལ་རང་བཞིན་མེད་པར་འཁྱེར། གཉིས་པ་ངག་སྔགས་ཀྱི་འཁྱེར་སོ་ནི། ཨོཾ་མ་ཎི་པདྨེ་
ཧཱུྃ་ཞེས་ཡི་གེ་དྲུག་པ་བཟླས་པས། གྲག་སྟོང་བྲག་ཅ་ལྟ་བུར་འཁྱེར་རོ། །གསུམ་པ་ཡིད་ཆོས་ཉིད་ཀྱི་
འཁྱེར་སོ་ནི། ཡིད་རང་གྲོལ་རང་གསལ་རྟོག་མེད་དུ་བཞག་གོ །བཞི་པ་སྣང་བ་སྐུའི་འཁྱེར་སོ་ནི། སྣང་
བ་ཅིར་སྣང་ཐམས་ཅད་ཐུགས་རྗེ་ཆེན་པོའི་སྐུའི་ངོ་བོར་འཁྱེར་རོ། །ལྔ་པ་གྲག་པ་གསུང་གི་འཁྱེར་སོ་ནི།
སྒྲ་གྲག་པ་ཐམས་ཅད་ཡི་གེ་དྲུག་པའི་སྒྲར་འཁྱེར། དྲུག་པ་དྲན་རྟོག་ཐུགས་ཀྱི་འཁྱེར་སོ་ནི། ཅི་དྲན་ཅི་
འགྱུས་ཐམས་ཅད་རང་ཤར་རང་གྲོལ་གྱི་ཆོས་ཉིད་དུ་འཁྱེར་རོ། །སྤྱི་དོན་གསུམ་པ་བསྡུ་ན་གང་དུ་བསྡུ།
དགོངས་པ་དྲུག་ཏུ་བསྡུ་སྟེ། དང་པོ་དབྱེ་བའི་དོན་ལ་དགོངས་ནས་ཡི་གེ་དྲུག་ལ་བསྡུ་བ་ནི། ཨོཾ་མ་ཎི་
པདྨེ་ཧཱུཾ་ཞེས་པ་ཨོ་ཡེ་ཤེས་ལྔར་བསྡུ། མ་ཐུགས་རྗེ་ཀུན་ལ་ཁྱབ། ཎི་འཁོར་བ་རང་ལོག །པད་ཐབས་
དང་ཤེས་རབ། མེ་ཡེ་ཤེས་རང་གསལ། ཧཱུཾ་རྡོ་རྗེ་ལྟ་བུ་མི་འགྱུར་བའི་ཡི་གེའོ། །གཉིས་པ་བསྡུ་བའི་དོན་
ལ་དགོངས་ཏེ་ཡི་གེ་དྲུག་གསུམ་ལ་བསྡུ་བ་ནི། ཨོཾ་མ་ཎི་པདྨེ་ཧཱུཾ་ཞེས་པའི་ཡི་གེ་དྲུག་ལས། ཨོཾ་དང་ཧུཾ་གི་
བར་གྱི་ཡི་གེ་བཞི་ཨ་ལ་བསྡུ། ཨ་སྐྱེ་བ་མེད་པར་བསྡུ། ཡི་གེ་གསུམ་གསུམ་ལ་བསྡུ་ན། ཨོཾ་ཨཱ༔ཧཱུྃ།
གསུམ་རླུང་འབྱིན་པ་ཨོཾ། གནས་པ་ཨཱ༔། འཇུག་པ་ཧཱུཾ། ཨོཾ་ཨཱ༔ཧཱུྃ་ལ་བསྡུ། གསུམ་པ་ཉམས་སུ་བླངས་པ་
ལ་དགོངས་ཏེ། ལུས་ངག་ཡིད་གསུམ་འབྲས་བུ་སྐུ་གསུམ་དུ་བསྡུ་བ་ནི་ལུས་ལྷའི་ལྟ་སྟངས་ཀྱི་ཚུལ།
ངག་རྡོ་རྗེ་དབྱངས་ཀྱི་ ཚུལ། སེམས་རྟོག་མེད་སྤྲོས་པ་དང་བྲལ་བའོ། །( ༢༥ ༢ན)བཞི་པ་ བྱིན་གྱིས་
བརླབས་པ་ལ་དགོངས་ཏེ། གཡུང་དྲུང་འཁྱིལ་པ་ལ་བསྡུ་བ་ནི། རང་གི་མདུན་གྱི་ནམ་མཁའ་ལ་ཡེ་
ཤེས་ཀྱི་གཡུང་དྲུང་དམར་པོ་གཡོན་དུ་འཁྱིལ་པ་ལ་སེམས་གཏད་ལ། སྙིང་པོ་མ་ནིང་གི་ཚུལ་དུ་ལྕེ་
- 424 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
འགུལ་བ་ཙམ་དུ་བཟླས་པས། ལུས་ལ་བདེ་བ་འབར་བར་བྱིན་གྱིས་བརླབས། ངག་ལ་ནུས་པ་འབར་
བྱིན་གྱིས་བརླབས། སེམས་ལ་རྟོག་པ་འབར་བར་བྱིན་རླབས་འཆར་རོ། །ལྔ་པ་སེམས་འཛིན་ལ་
དགོངས་ཏེ་ཐིག་ལེ་དམར་པོ་ལ་བསྡུ་བ་ནི། སྙིང་པདྨ་ཁ་བྱེ་བའི་ནང་དུ་ཐིག་ལེ་དམར་པོ་རྒྱ་སྲན་ཙམ་
ཅིག་གནས་ཏེ། བྱང་ཆུབ་སེམས་ཀྱི་རྟེན་ཡིན་པས་དེ་ལ་སེམས་གཏད་ལ་མ་ཡེངས་པར་བཟླས་སོ། །དྲུག་
པ་དེ་ཁོ་ན་ཉིད་ལ་དགོངས་ཏེ་གནས་ལུགས་བཞིའི་ངང་ལ་བསྡུ་བ་ནི། སྒོ་གསུམ་རྩོལ་བ་གློད་ལ་གནས་
ལུགས་རང་སར་བཞག །རྣམ་རྟོག་གྲོགས་སུ་འཁྱེར། མ་བཅོས་པའི་ངང་དུ་བཞག་གོ །
སྤྱི་དོན་བཞི་པ་ངོ་གང་དུ་སྤྱད་ན། བར་དོ་རྣམ་པ་དྲུག་ཏུ་ངོ་སྤྲོད། དང་པོ་རང་བཞིན་གནས་པའི་
བར་དོ་ལ་མ་པང་ནས་བུ་ཤོར་བ་ལྟ་བུ་ཡིན་པས། མ་ཁྱབ་གདལ་ཆེན་པོའི་གནས་ལུགས་ལས། བུ་རིག་
པའི་དུམ་བུ་ཆད་པས་མ་བུ་བརྡ་སྦྱར་འཁོར་འདས་ཤན་དབྱེ་སྟེ། སེམས་སངས་རྒྱས་སུ་ངོ་སྤྱོད་དོ། །
གཉིས་པ་སྐྱེ་ཤི་བར་དོ་ལ་རྒོད་ཕྲུག་མས་གསོ་བ་ལྟ་བུ། བླ་མའི་གདམས་ངག་ལ་རིམ་གྱིས་གོམས་
འདྲིས་བརྟན་པར་བྱས་ལ། རིག་པ་རྩལ་འབྱོངས་པར་སྦྱངས་ནས། རིགས་དྲུག་གི་གཡང་ས་ལ་ཉམ་མི་
ང་བར་བྱའོ། །གསུམ་པ་ཤེས་པ་སྔ་ཕྱིའི་བར་དོ་ལ། མུན་ཁུང་དུ་སྒྲོན་མེ་བཏེག་པ་ལྟར་རིག་པ་གསལ་
བཏབ་སྟེ། རྣམ་རྟོག་ཡེ་ཤེས་སུ་གསལ་བཏབ་ལ་ཆོས་ཉིད་རྒྱུན་ཆད་མེད་པར་ངོ་སྤྲད་དོ། །བཞི་པ་རྨི་
ལམ་གྱི་བར་དོ་ལ། ཁུངས་ངན་པ་ལ་བུ་ལོན་གྱི་རྟེང་པ་ཐོབ་པ་ལྟར། གོམས་འདྲིས་བརྟན་པའི་རྟགས་
འཆར་བས། རྨི་ལམ་དང་སྲིད་པའི་བར་དོ་འདྲ་བས་ཉམ་མི་ང་བའི་གདེངས་ཐོབ་པས། རང་དབང་རང་
ལ་ཡོད་པར་ངོ་སྤྱད་དོ། །ལྔ་པ་ (༢༥༢བ)འཆི་ཁ་མའི་བར་དོ་ལ། ཨ་ནེ་མ་བྱམས་མའི་ཁྱིམ་དུ་ཚ་བོ་
འགྲོ་བ་ལྟར། གོང་དུ་བླ་མའི་གདམས་པ་ལ་གོམས་འདྲིས་བརྟན་པ་ཐོབ་ནས། འཆི་བ་ལ་བོད་པས་མི་
འཚེར་ཏེ། ཤེས་པ་མི་གསལ་བ་གསལ་བར་ངོ་སྤྲད་དོ། །དྲུག་པ་སྲིད་པའི་བར་དོ་ལ་ཡུར་བ་སྐོང་ཆེད་
ལ་ཝ་བཙུགས་ པ་འདྲ་སྟེ། ཕྱི་དབུགས་ཆད་ནང་དབུགས་མ་ཆད་པ་ལ་ཆོས་ཉིད་དུ་རྒྱུན་མཐུད་ནས་
བསྟེན་པ་རབ་དེས་གྲོལ། འབྲིང་བར་དོ་ཤེས་པས་གྲོལ། ཐ་མ་བར་དོ་ལྷས་ལུང་བསྟན་ཏེ་གྲོལ་བས།
དབང་པོ་རབ་འབྲིང་ཐ་མ་གསུམ་གྱི་གྲོལ་ལུགས་ཡིན་ནོ། །
- 425 -



མ་ཎི་བཀའ་འབུམ།
སྤྱི་དོན་ལྔ་པ་གནད་གང་དུ་འགྲོལ་ན། ལྟ་སྒོམ་གྱི་གདམས་པ་དྲུག་ཏུ་འགྲོ་ལ། དང་པོ་གང་ཟག་
གི་དུས་སུ་བྱ་དྲ་བར་མི་གཞུག །ཐོས་བསམ་གྱིས་བློའི་དྲ་བ་བསལ་ནས། ཆོས་ཀྱི་གོ་བས་ཕྱི་རྒྱ་བཅད།
ལྟ་བའི་དུས་སུ་སེང་གེ་དཀར་མོ་ལྕགས་ཐག་ལ་མི་བརྟོད། ཉམ་ང་བ་དང་བག་ཚ་བ་མེད་པར་ཆོས་ཉིད་
ཀྱི་གདེངས་དང་ལྡན་པར་བྱའོ། །བསྒོམ་པའི་དུས་སུ་ཤེལ་གོང་དཀར་པོ་འདམ་དུ་མི་འཇུག་རིག་པ་
གསལ་དག་གི་བྱི་དོར་བྱ། སྦྱོང་བའི་དུས་ སུ་གླང་ཆེན་སྨྱོན་པ་མི་རྩེ། བཅས་བཅོས་མི་བྱ་ལྷུག་པར་
བཞག །འབྲས་བུའི་དུས་སུ་ཡིད་བཞིན་གྱི་ནོར་བུ་རིན་པོ་ཆེ་རང་ལ་ཡོད་པས་གཞན་ནས་མི་བཙལ།
ཀ་དག་ཆོས་སྐུའི་ཡེ་ཤེས་ངོས་བཟུང་། གདམས་ངག་གི་དུས་སུ་ཡེ་ཤེས་ཀྱི་སྤྱན་ལོང་དུ་མི་གཞུག །ཆོས་
ཉིད་མ་བུ་ངོ་སྤྲད་པའོ། །
སྤྱི་དོན་དྲུག་པ་ལ་གང་དུ་བཟླ་ན། མི་བདེན་པ་དྲུག་ཏུ་བཟླ་སྟེ། དང་པོ་སངས་རྒྱས་ཀྱི་ཐུགས་རྗེ་
མི་བདེན། ཆོས་སྐུ་རྟོག་མེད་ལ་ཡེ་ཤེས་དང་མི་ཤེས་པ་གཉིས་ཀ་མེད། གཉིས་པ་སེམས་ཅན་གྱི་ལས་
མི་བདེན། རིག་པ་སྐྱེ་མེད་སྟོང་པ་ཙམ་དུ་ཡང་མ་གྲུབ། གང་དུ་ཡང་མ་གྲུབ་པར་གསལ། དུས་གསུམ་དུ་
རྒྱུ་རྐྱེན་ཆད། གསུམ་པ་འཕྲལ་གྱི་རྐྱེན་མི་བདེན། ཆོས་ཉིད་སྟོང་པ་ལ་བདེ་སྡུག་གི་རྒྱུ་མེད། བཞི་པ་
བྱས་པའི་ཆོས་མི་བདེན། འདུས་བྱས་ཐམས་ཅད་འཇིག་པས་མི་རྟག་དོན་མེད་དོ། །ལྔ་པ་བསྒྲུབ་བྱའི་
ལམ་མི་བདེན། རྩོལ་སྒྲུབ་ཐམས་ཅད་འདོད་པའི་ལམ་གྱི་འཆིང་བར་བྱེད། (༢༢༣ན)དྲུག་པ་ཐོབ་པའི་
འབྲས་བུ་མི་བདེན། གྲུབ་མཐའ་ཐམས་ཅད་བློའི་འདོད་པ། བློ་འགྱུར་བས་འབྲས་བུ་འགྱུར་བ་ཡིན་ནོ། །
ཐ་མལ་ལས་ཚོགས་ཀྱི་ཡན་ལག་ཇི་ལྟར་བཤད་ན། རྟེན་གྱི་ཆོས་དྲུག་ལ། རབ་གནས། མཆོད་པ། བསྟོད་
པ། གསོལ་བ་གདབ་པ། ཚ་ཚ་སྐུ་ཁྲུས་དང་དྲུག་གོ །གསོན་གྱི་ཆོས་དྲུག་ལ། དབང་བསྐུར། ཚེ་བསྒྲུབ།
བྱིན་རླབས། དབྱུག་ཆོས། སྲུང་འཁོར། ནད་འདོན་དང་དྲུག་གོ །གཤིན་པོ་ལ་ཕན་གདགས་པའི་ཆོས་
དྲུག་ལ། རོ་ཁྲུས། བུམ་ཆོག །རོ་བསྲེག །མཚན་བྱང་སྦྱངས་པ། དུར་ཆེད་དུ་གཞུག་པ། རོ་ཟན་བཏང་བ་
དང་དྲུག་གོ །འཕྲིན་ལས་དྲུག་ལ། ཞི་བ། རྒྱས་པ། དབང་། མངོན་སྤྱོད། སྦྱིན་སྲེག །བརྟུལ་ཞུགས་ དང་
དྲུག་གོ །གསང་སྔགས་ཀྱི་གནད་དྲུག་ལ། རྩ་རླུང་། འཕོ་བ། གྲོང་འཇུག །སྒྱུ་ལུས། འོད་གསལ།
བ 426 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གཏུམ་མོ་དང་དྲུག་གོ །ཐུན་མཚམས་ཀྱི་ཆོས་དྲུག་ལ། བདུན་རྣམ་དག །མཎྜལ། ཁྲུས་ཆབ། བསྐོར་བ།
གཏོར་མ། ཆུ་གཏོར་དང་དྲུག་གོ །ལས་ཀྱི་ཁ་ཚར་དེ་རྣམས་ཐམས་ཅད་ལ། ཕྱི་ནང་གསང་བ་དོན་
རྟགས་མཚོན་པ་སྟེ་རེ་རེ་ལ་དྲུག་དྲུག་གིས་བཤད་དོ། །ཐུགས་རྗེ་ཆེན་པོ་ཡིད་བཞིན་ནོར་བུའི་རྒྱན་ཡི་གེ་
དྲུག་པ་འཕྲུལ་གྱི་དུམ་བུ་ཞེས་བྱ་བ། ཐུགས་རྗེ་ཆེན་པོའི་སྤྲུལ་པ་ཆོས་སྐྱོང་བའི་རྒྱལ་པོ་སྲོང་བཙན་སྒམ་
པོས་མཛད་པའོ།། །།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོའི་རབ་གནས་ལ། དང་པོ་ཕྱིའི་རབ་གནས་ནི། རྟེན་གང་ལ་
རབ་གནས་བྱེད་པ་དེ་ལ་དྲི་ཆབ་ཀྱིས་སྐུ་ཁྲུས་གསོལ། དེ་ནས་མཆོད་པ་ལྔའམ་བདུན་བཤམས། བུམ་
པ་བཅའ། བགེགས་བསྐྲད། དེ་ནས་རང་ཐུགས་རྗེ་ཆེན་པོ་བསྒོམ། རྟེན་དེ་ལྷའམ་མཆོད་རྟེན་ལ་སོགས་
པ་གང་ཡིན་པ་བསྐྱེད་ལ་མཆོད་པ་འབུལ་ལོ། །ནང་གི་རབ་གནས་ནི། བདག་ཐུགས་རྗེ་ཆེན་པོའི་ཐུགས་
ཀའི་ཧཱུྃལས་ཨོཾ་མ་ཎི་པདྨེ་ཧཱུྃ་ཞེས་པས་བསྐོར་ནས་ཡོད་པ་(༢༥ ༣བ)ལས་འོད་ཟེར་འཕྲོས་པས། རང་
བཞིན་གྱི་གནས་ནས་རྟེན་དེ་གང་ཡིན་པའི་ལྷ་ཚོགས་སྤྱན་དྲངས་ལ་བསྟིམ་མོ། །གཉིས་སུ་མེད་པར་གྱུར་
ནས། སྔར་བས་ཀྱང་གཟི་བརྗིད་ཆེ་བར་བསམས་ལ། མཆོད་པ་འབུལ་ལོ། །གསང་བའི་རབ་གནས་ནི་
རང་ཐུགས་རྗེ་ཆེན་པོར་གསལ་བའི་ས་བོན་ལས་འོད་འཕྲོས་པས། འོག་མིན་གྱི་གནས་ནས་རིགས་ལྔ་
སྤྱན་དྲངས་ནས་མཆོད་པ་འབུལ། ཡབ་ཡུམ་གྱི་སྦྱོར་མཚམས་ནས་ལྷ་མོ་བུམ་པ་ཐོགས་པ་མང་པོ་བྱུང་
ནས་རྟེན་ལ་དབང་བསྐུར་ནས། དབང་རྟགས་སུ་རིགས་ཀྱི་ལྷ་གང་ཡིན་པ་དེས་རྒྱས་གདབ་ལ་བཞག །
རིགས་ལྔ་དང་ལྷ་མོ་རྣམས་མི་དམིགས་པར་བསམ་མོ། །དོན་གྱི་རབ་གནས་ནི། རྟེན་གྱི་སྐུ་གསུང་ཐུགས་
བྱིན་གྱིས་བརླབ། རང་ཐུགས་རྗེ་ཆེན་པོའི་སྤྱི་བོ། མགྲིན་པ། སྙིང་ག་གསུམ་ནས་འོད་ཟེར་དཀར་པོ།
དམར་པོ། སྔོན་པོ་གསུམ། ཨོཾ་ཨཱ༔ཧཱུྃ་གསུམ་ལས་འཕྲོས་པས། སྤྱི་བོར་འཁོར་ལོ་རྩིབས་བཞི་པའི་སྟེང་
དུ་ཨོཾ་དཀར་པོ། མགྲིན་པར་པདྨ་འདབ་མ་བཞི་པའི་སྟེང་དུ་ཨཱཐདམར་པོ། སྙིང་གར་རྡོ་རྗེ་རྒྱ་གྲམ་སྟེང་
དུ་ཧཱུྃ་མཐིང་ག་བསམས་ལ། སྐུ་གསུང་ཐུགས་བྱིན་གྱིས་བརླབས་ནས་རྒྱས་གདབ་བོ། །རྟགས་ཀྱི་རབ་
གནས་ནི་རྟེན་གང་ཡིན་པའི་ལྷ་དེ་ལ་མཆོད་པ་འབུལ། བསྟོད་པ་བྱ། བུམ་པས་དབང་བསྐུར། མངའ་
-427 -



མ་ཎི་བཀའ་འབུམ།
གསོལ་བཀྲ་ཤིས་བརྗོད། མཚོན་པའི་རབ་གནས་ནི། རྟེན་དེ་ལ་རྟེན་འབྲེལ་སྙིང་པོ་བཟླས་པའི་མེ་ཏོག་
གཏོར། འཁོར་བ་ཇི་སྲིད་དུ་སེམས་ཅན་གྱི་དོན་ལ་བཞུགས་པར་བསམ་མོ། །
ཨོཾ་མ་ཎི་པདྨེ་ཧཱུྃ། མཆོད་པ་ལ། ཕྱིའི་མཆོད་པ་ནི། མཎྜལ་དང༌། སྤོས་དང་། མེ་ཏོག་དང་། ཡོན་
ཆབ་དང་། དྲི་ཆབ་དང་། ཞབས་བསིལ་དང་། ཞལ་ཟས་དང་། མར་མེ་དང་། རོལ་མོ་དང་། མཆོད་པའི་
བྱེ་བྲག་ཅི་འབྱོར་བ་བཤམས་ལ། རང་ཐུགས་རྗེ་ཆེན་པོར་བསྒོམས་ནས། ཨོཾ་མ་ཎི་པདྨེ་ཧཱུྃ་ཞེས་བླ་མ་
དཀོན་མཆོག་མདུན་གྱི་ནམ་མཁའ་ལ་སྤྱན་དྲངས་ལ་མཆོད་པ་འབུལ་ལོ། །ནང་གི་མཆོད་པ་ནི། ལྷ་མོ་
(༢༥༤ན)མང་པོས་མཆོད་པ་བྱེད་པར་བསམས་ལ། རང་ཐུགས་རྗེ་ཆེན་པོར་གསལ་བའི་ཐུགས་ཀ་ནས་
བྱུང་ནས་ཐུགས་རྗེ་ཆེན་པོའི་ལྷ་ཚོགས་ལ་རང་ལ་རང་གིས་མཆོད་དོ། །གསང་བའི་མཆོད་པ་ནི། ལྷ་མོ་
རྣམས་བདག་ལ་ཐིམ་པས་བདེ་བ་ཆེན་པོ་ཉམས་སུ་མྱོང་ནས་ཐབས་ཤེས་གཉིས་དབྱེར་མེད་པར་མཆོད་
པར་བྱའོ། །དོན་གྱི་མཆོད་པ་ནི། མཆོད་པ་ཐམས་ཅད་ཆོས་ཉིད་ལ་ཆོས་ཉིད་ཐིམ་ནས་རང་ཤར་རང་གྲོལ་
དུ་མ་འགགས་པར་མཆོད་དོ། །རྟགས་ཀྱི་མཆོད་པ་ནི། མེ་ཏོག་དང་། ཆུ་གཙང་དང༌། འབྲུ་དང༌། གང་
སྣང་ཡིད་དུ་འོང་བ་ཅི་མཐོང་ཡང་བླ་མ་དཀོན་མཆོག་དང་ཐུགས་རྗེ་ཆེན་པོ་ལ་མཆོད་པ་འབུལ་ལོ། །
མཚོན་པའི་མཆོད་པ་ནི། རང་ལུས་ཕུང་པོ་མཆོད་པའི་རྫས་སུ་ཆགས་པ་དང་། ཞེན་པ་མེད་པར་འབུལ་
ལོ། །འཛིན་པ་མེད་ན་མཆོད་པ་གནས་སུ་སྐྱོལ་བ་ཡིན་ནོ། །
ཨོཾ་མ་ཎི་པདྨེ་ཧཱུྃ། བསྟོད་པ་ལ་ཕྱིའི་བསྟོད་པ་ནི། ཐུགས་རྗེ་ཆེན་པོའི་སྐུ་མདོག་དང་ཕྱག་མཚན།
རྒྱན་ཆ་ལུགས་ལ་བསྟོད་པས་དགྱེས་ནས་དངོས་གྲུབ་གནང་བར་བསམས་ལ་བསྟོད་དོ། །ནང་གི་བསྟོད་
པ་ནི། རང་ལྟར་བསྒོམ་པ་དེའི་སྐུ་གསལ་བཏབ་ནས་སྔར་བས་གཟི་བརྗིད་ཆེ་བར་བསམས་ལ་བསྟོད་
དོ། །གསང་བའི་བསྟོད་པ་ནི། ལྷ་དང་རང་གཉིས་སུ་མེད་པར་ལོག་ནས་བསྒྲུབ་ཏུ་མེད་པར་ཤེས་པར་
བྱས་ལ་བསྟོད་དོ། །དོན་གྱི་བསྟོད་པ་ནི། དོན་ཆོས་ཉིད་མཉམ་པ་རིས་མེད་ལ་བདག་དང་ཐུགས་རྗེ་ཆེན་
པོའི་ཐུགས་དགོངས་དབྱེར་མེད་པར་བསམས་ལ་བསྟོད་དོ། །རྟགས་ཀྱི་བསྟོད་པ་ནི། ཐུགས་རྗེ་ཆེན་
པོའི་སྐུ་དང་རྒྱན་ཆ་ལུགས་ལ་དོན་རྟགས་ཡོན་ཏན་གྱི་རྣམ་པར་བསྟོད་དོ། །མཚོན་པའི་བསྟོད་པ་ནི། ཚིག་
- 428 -



པར་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
དང་དབྱངས་སུ་བཅས་ནས་བསྟོད་པས་དགེས་པ་དང་། མཉེས་པ་དང༌། བདག་ལ་བྱིན་གྱིས་རློབ་པར
བསམ་མོ། །
ཨོཾ་མ་ཎི་པདྨེ་ཧཱུྃ། གསོལ་བ་འདེབས་པ་ལ། ཕྱིའི་གསོལ་འདེབས་ནི། མདུན་གྱི་ནམ་མཁའ་ལ་
བླ་མ་ཡི་དམ་མཁའ་འགྲོ་སྤྱན་དྲངས་ལ། ཨོཾ་མ་ཎི་པདྨེ་ཧཱུཾ་ཞེས་གསོལ་བ་ཕར་བཏབ་(༢༥༤ བ)པས་བྱིན་
རླབས་ཚུར་འབྱུང་བར་བསམ་མོ། །ནང་གི་གསོལ་འདེབས་ནི། བླ་མ་ཡི་དམ་མཁའ་འགྲོའི་སྐུ་གསུང་
ཐུགས་ལ་མཆོད་པ་འབུལ་ནས། བདག་གི་ལུས་ངག་ཡིད་གསུམ་བྱིན་གྱིས་རློབ་པར་བསམ་མོ། །གསང་
བའི་གསོལ་འདེབས་ནི། བླ་མ་ཡི་དམ་མཁའ་འགྲོའི་སྦྱོར་མཚམས་ནས་འོད་ཟེར་བྱུང་བ། བདག་གི་
ལུས་ལ་ཕོག་པས་དབང་བསྐུར་བདེ་བ་སྐྱེས་པར་བསམ་མོ། །དོན་གྱི་གསོལ་འདེབས་ནི། བླ་མ་ཡི་དམ་
མཁའ་འགྲོས་བྱིན་གྱིས་བརླབས་ནས་སེམས་ཉིད་རང་ཤར་རང་གྲོལ་དུ་འགྱུར་བར་བསམ་མོ། །རྟགས་
ཀྱི་གསོལ་འདེབས་ནི། དུས་རྟག་ཏུ་བླ་མ་ཡི་དམ་མཁའ་འགྲོ་གསུམ་སྤྱི་གཙུག་གི་རྒྱན་དུ་བཞུགས་ནས་
བྱིན་གྱིས་རློབ་པར་བསམ་མོ། །མཚོན་པའི་གསོལ་འདེབས་ནི། ཚིག་དང་དབྱངས་སུ་གསོལ་བ་འདེབས་
ཤིང་མོས་གུས་ཐུན་མོང་མ་ཡིན་པ་བྱས་པས་བར་ཆད་སེལ་ཞིང་ལམ་སྣ་འདྲེན་པ་ཡིན་ནོ། །
ཨོཾ་མ་ཎི་པདྨེ་ཧཱུྃ། ཚ་ཚ་ལ། ཕྱིའི་ཚ་ཚ་ནི། འདག་པ་ལ་རིན་པོ་ཆེ་དང་སྨན་བཏབ་ལ་འཇིམ་པ་རིན་
པོ་ཆེའི་ཕུང་པོར་བསམ། ཨོཾ་མ་ཎི་པདྨེ་ཧཱུྃ་ཞེས་བཟླས། འབི་འབི་བྱས་ལ་ཆོས་སྐུར་བསམ་སྐུ་པར་དུ་
བཅུག་པས་ལོངས་སྐུར་བསམ། བཏོན་པས་ཕྱི་མཆོད་རྟེན་ལ་ནང་ཐུགས་རྗེ་ཆེན་པོར་བསམ་མོ། །ནོང་
གི་ཚ་ཚ་ནི། ཟས་གང་ཟ་བ་རིན་པོ་ཆེའི་ཕུང་པོར་བསམས་ལ། ཁམ་དུ་བཅད་པས་ཆོས་སྐུར་བསམ། ཟས་
ཁོང་དུ་མིད་པས་ལོངས་སྐུར་བསམ། དྲི་མ་ཕྱིར་བྱུང་བས་སྤྲུལ་སྐུར་བསམ། སེམས་ཅན་གྱིས་དྲི་ཚོར་
བས་སྒྲིབ་པ་བྱང་བར་བསམ་མོ། །གསང་བའི་ཚ་ཚ་ནི། རང་ལུས་ཤའི་འདག་པ་ལ། ཡི་དམ་ཐུགས་རྗེ་
ཆེན་པོའི་ཚ་ཚ་གདབ། གསལ་བར་འདུ་ན་ཐེབས་པ་ཡིན། གདབ་རྒྱུ་མེད་ན་བསྟེན་པ་ཡིན་ནོ། །དོན་གྱི་
ཚ་ཚ་ནི། གཞི་དངོས་པོ་གནས་ལུགས་ཀྱི་སྐུ་པར་དུ། རིག་པ་མ་འགག་པའི་འདག་པ་བཅུག་ནས། རང་
ཤར་རང་གྲོལ་གྱི་ཚ་ཚ་གདབ་པས། འདེབས་མཁན་མེད་ན་ཐེབས་པ་ཡིན་ནོ། །རྟགས་ཀྱི་ཚ་ཚ་ནི།
-429 -



སྒྲིབ་
མ་ཎི་བཀའ་འབུམ།
སྣོད་ཀྱི་འཇིག་རྟེན་(༢༥༥ན)གྱི་སྐུ་པར་དུ། བཅུད་ཀྱི་སེམས་ཅན་གྱི་འདག་པ་བཅུག་ནས། འཁོར་
འདས་དབྱེར་མེད་ཀྱི་ཚ་ཚ་གདབ། སེམས་སངས་
ས་རྒྱས་སུ་ལྷུན་གྱིས་གྲུབ་པ་ནི་ཚ་ཚ་ཐེབས་པའོ། །མཚོན་
པའི་ཚ་ཚ་ནི། ལག་པ་གཡས་པ་སྐུ་ལྔ། གཡོན་པ་ཡེ་ཤེས་ལྔ། སྐུ་ལྔ་ཡེ་ཤེས་ལྔའི་བར་ནས་ལས་དང་བྱ་
བ་བྱས་པ་ཐམས་ཅད། ཆོས་སྐུ་ལོངས་སྐུ་སྤྲུལ་སྐུ་གསུམ་དུ་བསམ། ཅི་བྱེད་སངས་རྒྱས་ཀྱི་མཛད་སྤྱོད་
ཡིན། སེམས་བསྐྱེད་ཀྱིས་ཟིན་ན་ཐེབས་པ་ཡིན་ནོ། །
ཨོཾ་མ་ཎི་པདྨེ་ཧཱུྃ། སྐུ་ཁྲུས་ལ་ཕྱིའི་སྐུ་ཁྲུས་ནི། ཐུགས་རྗེ་ཆེན་པོའི་སྐུ་གཟུགས་སམ། རྟེན་བྱིན་
རླབས་ཅན་ལ་དྲིའི་ཆུས་མེ་ལོང་གི་ངོས་ལ་སྐུ་ཁྲུས་གསོལ། རྟེན་གྱི་སྐུ་གསུང་ཐུགས་ཀྱི་བྱིན་རླབས་ཆུ་
ལ་བྱུང་ནས་རང་གིས་ཁྲུས་བྱས་པས་སྒྲིབ་པ་དག་པར་བསམ་མོ། །ནང་གི་ཁྲུས་ནི། ཨོཾ་མ་ཎི་པདྨེ་ཧཱུཾ།
ཞེས་བཟླས་ཤིང་འཐུངས་པས། ནང་གི་ལས་དང་བག་ཆགས་ཐམས་ཅད་དག །དྲི་ཆུ་ཕོ་བས་ནད་དང་
པ་ཐམས་ཅད་ཕྱིར་ཐོན་པར་བསམ་མོ། །གསང་བའི་ཁྲུས་ནི། རང་ཐུགས་རྗེ་ཆེན་པོ་ལ་ལྷ་རྣམས་
ཀྱིས་ཁྲུས་གསོལ་བས་སྡིག་པ་དང་སྒྲིབ་པ་ཐམས་ཅད་དག་པར་བསམ་མོ། །དོན་གྱི་ཁྲུས་ནི། དོན་ཆོས་
ཉིད་རྣམ་པར་མི་རྟོག་པའི་ཆུས་ཡེ་ཤེས་གསལ་དག་གི་བྱི་དོར་བྱས་པར་བསམ་མོ། །རྟགས་ཀྱི་ཁྲུས་ནི་
རིག་པ་རང་ཤར་རང་གྲོལ་གྱིས་རྣམ་རྟོག་དང་བག་ཆགས་གཏན་ནས་བྱང་བར་བསམ་མོ། །མཚོན་པའི་
ཁྲུས་ནི། ཐུགས་རྗེ་ཆེན་པོའི་སྐུ་ལ་ཁྲུས་གསོལ་བས། བཀྲག་དང་གཟི་མདངས་དང་ལྡན་པར་བསམ་མོ། །
ཨོཾ་མ་ཎི་པདྨེ་ཧཱུྃ། དབང་བསྐུར་བ་ལ། ཕྱིའི་དབང་ནི། མཎྜལ་དཀར་པོ་བྱ། བུམ་པ་དཀར་པོ་ཆུ་
དང་སྨན་དང་འབྲུས་བཀང་། རས་དཀར་པོས་མགུལ་ཆིངས་བྱ། མེ་ལོང་གིས་ཁ་བཅད། ཐུགས་རྗེ་ཆེན་
པོའི་སྐུ་གཟུགས་བཀྲམ། མཆོད་པ་བཤམས་ལ། རང་ཐུགས་རྗེ་ཆེན་པོའི་བསྐྱེད་རིམ་བྱ། སློབ་མས་
མཎྜལ་དབུལ། སྡིག་པ་བཤགས་(༢༥༥བ)གསོལ་བ་གདབ་བོ། །བུམ་པ་ཧཱུྃ་ལས་གཞལ་ཡས་ཁང་གི་
ནང་དུ་ཐུགས་རྗེ་ཆེན་པོའི་ལྷ་ཚོགས་བསྐྱེད། བུམ་པའི་ནང་གི་ལྷ་རྣམས་ཆུར་ཞུ་བ་སྤྱི་བོར་བླུགས་པས།
ལུས་ཀྱི་མགོ་མཇུག་ཐམས་ཅད་ཁྱབ། སྒྲིབ་པ་དག་ནས། དབང་རྟགས་སུ་སངས་རྒྱས་སྣང་བ་མཐའ་
ཡས་སྤྱི་བོར་བསྐྱེད་ལ་བཞག་གོ །ནང་གི་དབང་ནི། སློབ་མ་ཐུགས་རྗེ་ཆེན་པོར་བསྐྱེད་ལ། སྤྱི་བོར་ཨོཾ།
- 430 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མགྲིན་པར་ཨཱ། ཐུགས་ཀར་ཧཱུྃ། སྐུ་གསུང་ཐུགས་རྒྱས་གདབ་བོ། །ཨོཾ་མ་ཎི་པདྨེ་ཧཱུཾ་ཞེས་པས་སྙིང་པོའི་
ལུང་འབོག །ལྷ་དབང་ལུས་ལ་བསྐུར་རོ། །གསང་བའི་དབང་ནི། མེ་ལོང་གི་ནང་དུ་བྱང་སེམས་དཀར་
དམར་དང༌། ཅུ་གང་བསྲེས་ལ་ཆང་དང་སྦྱར་ཏེ་སློབ་མའི་ལྕེ་ཐོག་དུ་བཞག །བདེ་གསལ་རྒྱུད་ལ་སྐྱེ་བ་
ངོས་བཟུང་ངོ༌། །དོན་གྱི་དབང་ནི། སློབ་མའི་སེམས་ཆོས་ཀྱི་དབྱིངས་རྣམ་པར་དག་པ་ལ་ངོ་སྤྲད་ལ།
ཆོས་དབང་སེམས་ལ་བསྐུར་རོ། །རྟགས་ཀྱི་དབང་ནི། རྣམ་རྟོག་རང་ཤར་རང་གྲོལ་རིག་པའི་རྒྱལ་པོ་
རང་དབང་ཐོབ་པར་བསྐུར་རོ། །མཚོན་པའི་དབང་ནི། ལུས་ལྷར་དབང་བསྐུར། ངག་སྔགས་སུ་དབང་
བསྐུར། ཡིད་ཆོས་ཉིད་དུ་དབང་བསྐུར། བླ་མ་ལ་ཡོན་དབུལ་ལོ། །
ཨོཾ་མ་ཎི་པདྨེ་ཧཱུྃ། ཚེ་བསྒྲུབ་ལ། ཕྱིའི་ཚེ་བསྒྲུབ་ནི། མཎྜལ་དཀར་པོ་བྱས་ལ། ཚེའི་བུམ་པ་ཚེའི་ཆང་།
ཚེའི་འབྲང་རྒྱས་དང་བཅས་པ་བཤམས་ནས། རང་ཐུགས་རྗེ་ཆེན་པོར་བསྒོམས་ལ། བུམ་པ་སངས་རྒྱས་
ཚེ་དཔག་མེད་སྐུ་མདོག་དམར་པོ་ཕྱག་མཉམ་གཞག་གི་སྟེང་ན་བདུད་རྩིའི་བུམ་པ་འཛིན་པ། ཨོཾ་མ་ཎི་
པདྨེ་ཧཱུྃ་ཞེས་བཟླས་ལ། བདག་གི་ཐུགས་ཀ་ནས་འོད་བྱུང་བས། ཚེ་དཔག་ཏུ་མེད་པའི་ཐུགས་ཀར་ཐིམ།
དེ་ནས་ཚེ་བུམ་ནས་བདུད་རྩི་དྲངས་ནས། རང་གི་ཁར་ཞུགས་ལུས་ཀྱི་མགོ་མཇུག་གང་། སྤྱི་བོར་ཚེ་དཔག་
མེད་བཀྲག་དང་གཟི་མདངས་རྒྱས་པར་བསམ་མོ། །ནང་གི་ཚེ་བསྒྲུབ་ནི། སྤྱི་བོར་ཚེ་དཔག་མེད་བསྒོམས་
ལ། ཕྱག་གི་བུམ་པ་ནས་བདུད་རྩིའི་ཆུ་བྱུང་ནས། ཚངས་(༢༥༦ན)པའི་བུ་ག་ནས་མར་བབས་པས།
ལུས་བདུད་རྩིས་གང་བས་ཚེ་དང་བཀྲག་དང་གཟི་མདངས་རྒྱས་པར་བསམ་མོ། །གསང་བའི་ཚེ་བསྒྲུབ་
ནི། རང་གི་སྙིང་གའི་དཀྱིལ་ན་ཚེའི་སྙིང་པོ་ཡི་གེ་ཎི་ལྗང་གུ་ཅིག་གནས་པ་ཟླ་བའི་གའུ་ཁ་སྦྱར་དུ་བཅུག་
ལ་ཡི་གེ་དྲུག་པས་རྒྱས་གདབ་ལ། བགེགས་དང་ལོག་འདྲེན་གྱིས་ཚེ་ལ་བར་དུ་གཅོད་པ་མ་འབྱུང་བར་
བསམ་མོ། །དེ་ཁོ་ན་ཉིད་ཀྱི་ཚེ་བསྒྲུབ་ནི། རིག་པ་བྱང་ཆུབ་ཀྱི་སེམས་ཐིག་ལེ་ཉག་གཅིག་ལ་སྐྱེ་ཤི་མེད་
པའི་ཚེའི་རང་བཞིན་དུ་ཡེ་ནས་གྲུབ་པའོ། །རྟགས་ཀྱི་ཚེ་བསྒྲུབ་ནི། ཡི་གེ་དྲུག་པ་བཟླས་པས། ཚེ་རིང་
ནད་དཀོན། ལུས་རྡོ་རྗེ་ལྟ་བུར་འགྱུར་རོ། །མཚོན་པའི་ཚེ་བསྒྲུབ་ནི། ཚེ་བུམ་འབྲང་རྒྱས་དང་བཅས་པས་
རང་གཞན་ལ་དབང་བསྐུར། ཚེའི་འབྲང་རྒྱས་ཟོས། ཚེ་ཆུ་འཐུངས་པས། ཚེའི་དངོས་གྲུབ་ཐོབ་པར་
- 431 -



མ་ཎི་བཀའ་འབུམ།
བསམ་པ་ཡིན་ནོ། །
ཨོཾ་མ་ཎི་པདྨེ་ཧཱུྃ། བྱིན་རླབས་ལ། ཕྱིའི་བྱིན་རླབས་ནི། བླ་མ་ཡི་དམ་མཁའ་འགྲོ་གསུམ་ལ་གསོལ་
བ་བཏབ་པས། སྐུ་གསུང་ཐུགས་ཀྱི་བྱིན་རླབས་ཀྱིས་རང་གཞན་གྱི་ལུས་ངག་ཡིད་གསུམ་བྱིན་གྱིས་
བརླབས་ནས། ནད་དང་། གདོན་དང༌། བར་ཆོད་ཐམས་ཅད་ཞི་བར་བསམ། ཨོཾ་མ་ཎི་པདྨེ་ཧཱུཾ་ཞེས་
བཟླས་སོ། །ནང་གི་བྱིན་རླབས་ནི། རང་ཐུགས་རྗེ་ཆེན་པོར་བསྒོམས་པའི་སྤྱི་བོར་བླ་མ་བསྒོམ་ལ་བྱིན་
གྱིས་རློབ་པར་བསམ། སྙིང་གར་ཡེ་ཤེས་སེམས་དཔའ་བསྒོམས་ལ་དངོས་གྲུབ་སྟེར་བར་བསམ། ལྟེ་
བར་མཁའ་འགྲོ་མ་བསྒོམས་ལ་སྣང་བ་བསྐྱུར་བར་བསམ་མོ། །གསང་བའི་བྱིན་རླབས་ནི། རང་ཐུགས་
རྗེ་ཆེན་པོར་བསྒོམས་པའི་ཐུགས་ཀ་ནས་ཡི་གེ་དྲུག་པའི་འོད་ཟེར་མགལ་མེ་བཞིན་འཁོར་བ་ལ་འོད་
འཕྲོས་པས། འགྲོ་བ་རིགས་དྲུག་གི་སྙིང་ལ་ཕོག་ནས། ཡིད་སེམས་དབང་མེད་དུ་འདུས་ནས་བཀའ་
ཉན་པར་བསམ་མོ། །དོན་གྱི་བྱིན་རླབས་ནི། ཡིད་སེམས་ཉིད་རང་བྱུང་གི་ཡེ་ཤེས་ཆོས་ཀྱི་དབྱིངས་ལྷུན་
གྱིས་གྲུབ་(༢༦བ)པར་བྱིན་གྱིས་བོརླབས་ནས་གནས་སོ། །རྟགས་ཀྱི་བྱིན་རླབས་ནི། རིག་པ་རང་ཤར་
རང་གྲོལ་དུས་རྒྱུན་པར་ཉམས་དང་མི་འབྲལ་བར་གནས་སོ། །མཚོན་པའི་བྱིན་རླབས་ནི། བླ་མ་ཡི་དམ་
མཁའ་འགྲོ་ལ་གསོལ་བ་གདབ། ཡི་གེ་དྲུག་པ་བཟླས་ཤིང༌། ནད་དང་གདོན་གྱིས་ཉེན་པ་ལ། བྱིལ་བྱིལ་
བྱ། ཐལ་ལྕག་བརྡེག་ནད་དང་གདོན་དང་བར་ཆད་ཐམས་ཅད་སངས་སངས་སོང་བར་བསམ་མོ། །
ཨོཾ་མ་ཎི་པདྨེ་ཧཱུཾ། དབྱུག་ཆོས་བྱ་བ་ལ། ཕྱིའི་དབྱུག་ཆོས་ནི། སྨུག་ཤད་དམ། སྦ་ལྕག་གམ། ཤིང་
ཀ་ར་ཝཱི་རའམ། བལ་པོ་སེའུ་ལ། ཨོཾ་མ་ཎི་པདྨེ་ཧཱུཾ་ཞེས་པས་དབྱུག་པ་ཐུགས་རྗེ་ཆེན་པོར་བྱིན་གྱིས་
བརླབས་ནས། རང་གཞན་ལ་བྱིལ་བྱིལ་བྱས་པས། ཐུགས་རྗེ་ཆེན་པོའི་འོད་ཟེར་གྱིས་ནད་གདོན་བར་
ཆད་ཐམས་ཅད་ཞི་བར་བསམ་མོ། །ནང་གི་དབྱུག་ཆོས་ནི། དབྱུག་པ་ལ་བྱིན་རླབས་བྱས་ལ། རང་གཞན
ལ་བརྡེག་པས། ལས་དང་བག་ཆགས་ཀྱི་སྡིག་སྒྲིབ་ཐམས་ཅད་དཀར་སངས་ལ་དག་པར་བསམ་མོ། །
གསང་བའི་དབྱུག་ཆོས་ནི། དབྱུག་པ་ལ་བྱིན་རླབས་བྱས་ལ། རང་གཞན་ལ་དབྱུག་པ་བརྒྱབ་པས། ཆོས་
ཉིད་མ་བཅོས་པའི་ངང་ལ་ལྷན་ལྷན་གནས་པར་བསྒོམ་མོ། །རྟགས་ཀྱི་དབྱུག་པ་ནི། དབྱུག་པ་དྲང་པོར་
- 432 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
འདུག་པ་ཆོས་ཉིད་མ་བཅོས་གཉུག་མ། གཅིག་པོར་སྐྱེས་ལ་ཐིག་ལེ་ཉག་གཅིག །སྲ་ཞིང་མཁྲེགས་པ་
ཆོས་ཉིད་ལ་གང་གིས་ཀྱང་མི་ཚུགས་པ། སྣུམ་ཞིང་འདྲིལ་བ་ཆོས་ཉིད་ཀྱི་བདེ་བས་ཁྱབ་པ། འཇམ་ཞིང་
མཛེར་པ་མེད་པ། ཆོས་ཉིད་ལ་ཉོན་མོངས་ཀྱི་ཟུག་རྔུ་མེད་པ། ཕྲ་ལ་བཤན་པ་ཆོས་ཉིད་ངོ་བོ་རྟོགས་པར་
དཀའ་ཞིང་རྟོགས་ན་སངས་རྒྱ་བའོ། །མཚོན་པའི་དབྱུག་པ་ནི། དབྱུག་པ་དེ་ཐུགས་ རྗེ་ཆེན་པོར་བྱིན་
གྱིས་བརླབས་ལ། གདོན་དང་རང་གི་མདུན་དུ་གར་འདུག་ཏུ་རྒྱུན་དུ་བཞག །གང་དུ་འགྲོ་ཡང་ལུས་ལ་
བཅང་ངོ༌། །
ཨོཾ་མ་ཎི་པདྨེ་ཧཱུྃ། སྲུང་བའི་འཁོར་ལོ་ལ། ཕྱིའི་བསྲུང་བ་ནི། གྲོ་གའམ་(༢༥༧ན)ཤོག་བུ་ལ་འཁོར་
ལོ་རྩིབས་དྲུག་པ་བྲིས་ལ། དབུས་ལ་གང་བསྲུང་གི་མིང་ལ་སྲུངས་ཤིག་བྲི། རྩིབས་དྲུག་ལ་ཨོྃ་མ་ཎི་
པདྨེ་ཧཱུྃ། བྲིས་ལ་གང་བསྲུང་བའི་མགུལ་དུ་བཏགས་པའམ། ཡང་ན་ལ་ཆས་དྲིལ་ལ་བཏགས། ནད་དང་
གདོན་དང་བར་ཆད་ཐམས་ཅད་བསྲུང་ངོ་། །ནང་གི་སྲུང་བའི་འཁོར་ལོ་ནི། སྙིང་གའི་ཉི་མའི་དཀྱིལ་
འཁོར་གྱི་སྟེང་དུ། འཁོར་ལོ་རྩིབས་དྲུག་ལ་ཡི་གེ་དྲུག་པ་བཀོད་ལ་བཟླས་སོ། །གསང་བའི་སྲུང་འཁོར་
ནི། དོན་ཆོས་ཉིད་ཀྱི་འཁོར་ལོ་ལ་རྩོལ་བསྒྲུབ་མེད་པར་མཉམ་པར་བཞག་ལ། བསྲུང་བྱ་དང་སྲུང་བྱེད་
ལས་གྲོལ་ལོ། །རྟགས་ཀྱི་སྲུང་འཁོར་ནི། རིག་པ་སེམས་ལ་གནོད་བྱེད་རང་ཤར་རང་གྲོལ་ལོ། །མཚོན་
པའི་སྲུང་འཁོར་ནི། འཁོར་ལོ་དང་སྲུང་སྐུད་རང་ལ་གདགས་སོ། །ནད་གདོན་ལས་སྲུང་བ་ནི། མཚོན་
པ་ཡིན་ནོ། །
ཨོཾ་མ་ཎི་པདྨེ་ཧཱུྃ། ནད་འདོན་ལ་ཕྱིའི་ནད་འདོན་ནི། སྟོད་ཀྱི་ཚད་པའི་ནད་འདོན་ནི། ཚངས་པའི་
བུ་ག་ཁ་ཕྱེ་ལ། ནད་ཀྱི་ངོ་བོ་རླངས་པ་སྔོ་དམར་དུ་འཐོན་པར་
པར་བསམ། བར་ཕོ་མཆིན་གྱི་ནད་འདོན་ནི།
ཕོ་བ་ཁ་ལྐུགས་ཁར་སྒྲེག་པ་འདོན། སྐྱུགས་ལྟ་བུའི་གདམས་ངག་གོ །སྨད་ཀྱི་ནད་ཐམས་ཅད་བཤང་
ལམ་ནས་ འདོན་ཏེ། རླུང་ དང་ འགྲོགས་ནས་ སེར་ཉོག་ ཉོག་ སོང་བར་བསམ་མོ། །བཤལ་ལྟ་བུའི་
གདམས་ངག་གོ །རླུང་ནད་ཅན་ལ་རིག་པ་གསལ་ལེ་འབོལ་ལེ་ཀློད་ལ་བཞག་གོ །སྨན་མར་ལྟ་བུའི་
གདམས་ངག་གོ །ཁོལ་བུར་ན་བ་ལ་རིག་པ་གང་ན་སར་གཏད་ཅིང་མནན། གཏར་ག་ལྟ་བུའི་གདམས་
- 433 -



མ་ཎི་བཀའ་འབུམ།
ངག་གོ །ནང་གི་ནད་འདོན་ནི། དུག་ལྔ་སེམས་ཀྱི་ནད་ཡིན་པས། ཉོན་མོངས་པ་རྣམ་རྟོག་གང་སྐྱེས་
ཀྱང་རང་ཤར་རང་གྲོལ་དུ་བཏང་ངོ༌། །གསང་བའི་ནད་འདོན་ནི། འཁོར་བའི་གཅོང་ནད་ཀྱི་རྩ་བ་མ་རིག་
པ་ ཡིན་པས། རིག་པ་གསལ་ལ་འཛིན་མེད་དུ་ཤར་ན། འཁོར་བ་ཀ་ནས་དག་སྟེ། སྡུག་བསྔལ་བདེ་བ་
ཆེན་པོར་འཆར་རོ། །དོན་གྱི་ནད་འདོན་ནི། གཉིས་འཛིན་བདག་གཞན་ གྱི་(༢༥༧བ)ནད་འདི་དོན་
ཆོས་ཉིད་མཉམ་པ་རིས་མེད་མ་བཅོས་མཉམ་པ་ཆེན་པོས་སེལ་ལོ། །རྟགས་ཀྱི་ནད་འདོན་ནི། སྡུག་
བསྔལ་དང་ནད་ཀྱི་རྩ་བ་བདག་ཏུ་འཛིན་པ་ཡིན་པས་བདག་འཛིན་གྱི་ནད་འཛིན་མེད་ཀྱི་རིག་པ་རང་
སར་གྲོལ་བས་སེལ་ལོ། །མཚོན་པའི་ནད་འདོན་ནི། ན་བའི་ཚེ་སྨན་དཔྱད་དང་ཟས་བཅོས་དང་འདྲེ་བཅོས་
ཀྱིས་སེལ་ལོ། །
ཨོཾ་མ་ཎི་པདྨེ་ཧཱུྃ། བུམ་ཆོག་ལ་ཕྱིའི་བུམ་པ་བཅའ་བ་ནི། མཎྜལ་དཀར་པོ་བྱ། མཆོད་པ་བཤམ།
རང་ཐུགས་རྗེ་ཆེན་པོར་བསྒོམ། བུམ་པ་ལྟར་བསྒོམ། ཨོཾ་མ་ཎི་པདྨེ་ཧཱུཾ་ཞེས་སྔགས་ཀྱི་སྤྲོ་བསྡུ་བྱ། ནང་
གི་ བུམ་པ་ནི། ཚེ་འཕོས་ པ་དེའི་རྣམ་ཤེས་བཀུག་ལ་བགེགས་བསྐྲད། གཤེད་དང་ ཕྲལ། རྣམ་ཤེས་
དགུག་གཞུག་བྱ། གསང་བའི་བུམ་པ་ནི། རུས་བུའམ། གོས་སམ། མིང་བྱང་ལ་ཁྲུས་བྱས་ལ་སྡིག་སྒྲིབ་
དག་པར་བྱ། དོན་གྱི་བུམ་པ་ནི། ལས་དང་ཉོན་མོངས་པ་བྱང་ནས་ཆོས་ཉིད་ཀྱི་དོན་མཐོང་བར་གསལ་
ལོ། །རྟགས་ཀྱི་བུམ་པ་ནི། རྣམ་པར་ཤེས་པ་རིགས་དྲུག་གི་སྐྱེ་སྒོ་བཅད་ནས། བྱང་ཆུབ་ཏུ་གནས་པར་
འགྱུར་རོ། །མཚོན་པའི་བུམ་པ་ནི། སྔགས་ཀྱིས་བསྒྲུབ་ལ་ཚེ་འདས་ཀྱིས་གནས་སྦྱངས། རོ་བདག་གིས་
དགེ་བ་རྫོགས་པར་བྱའོ། །
ཨོཾ་མ་ཎི་པདྨེ་ཧཱུཾ། རོ་བསྲེག་ལ། ཕྱིའི་རོ་བསྲེག་ནི། རོ་བཀྲུས་ནས་ཕུང་པོ་རས་ཀྱིས་དྲིལ། འགྲོ་
དྲུག་གིས་སྐྱེ་སྒོ་གཅོད་པའི་ཡི་གེ་དྲུག་པ་གདགས་ཤིང་དོང་དུ་བཅུག་ལ་མེ་སྦར་རོ། །ནང་གི་རོ་བསྲེག་
ནི། རོའི་སྙིང་གར་ཐུགས་རྗེ་ཆེན་པོ་བསྐྱེད་ནས། སྲེག་རྫས་ཡམ་ཤིང་ཇོ་བོ་ཐུགས་རྗེ་ཆེན་པོའི་ཞལ་དུ་
སོང་བར་བསམ་ཞིང་། ཨོཾ་མ་ཎི་པདྨེ་ཧཱུྃ ཞེས་དབུལ་ལོ། །གསང་བའི་ རོ་བསྲེག་ནི། བདུད་རྩིར་ཞུགས་
ཐུགས་རྗེ་ཆེན་པོའི་ལྷ་ཚོགས་མཉེས་ཤིང་ཚིམ་ནས་ཚེ་འདས་ཀྱི་སྒྲིབ་པ་མ་ལུས་པ་ཟད་པར་བསམ་མོ། །
- 434 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
དོན་གྱི་རོ་བསྲེག་ནི། ཚེ་འདས་གཤིན་པོ་དེའི་སྡིག་སྒྲིབ་སྦྱངས་ནས། རྣམ་པར་ཤེས་པ་ཆོས་ཀྱི་དབྱིངས་
ལ་གནས་(༢༥༨ན)པས་སྐྱེ་བ་མེད་པར་བསམ་མོ། །རྟགས་ཀྱི་རོ་བསྲེག་ནི། རིག་པ་མ་འགག་པ་ཆོས་
ཀྱི་སྐུ་ལས་གཟུགས་ཀྱི་སྐུས་འགྲོ་དོན་རྒྱུད་ཆད་མེད་པ་བྱེད་པར་བསམ་མོ། །མཚོན་པའི་རོ་བསྲེག་ནི།
རུས་པ་དང་། ཐལ་བ་བསྡུས་ལ་ཚ་ཚ་བཏབ་སྟེ། སྤྲུལ་སྐུ་མདུན་གྱི་རྟེན་དུ་བཞག་གོ །
ཨོཾ་མ་ཎི་པདྨེ་ཧཱུྃ། མཚན་བྱང་གི་སྦྱོངས་ལ། ཕྱིའི་མཚན་བྱང་ནི། ཤོག་བུ་ལ་ཚེ་འདས་ཀྱི་མིང་བྱང་
བྲི། སྨྱུག་མ་ཚིགས་དྲུག་པ་ལ་འགྲོ་བ་རིགས་དྲུག་གི་རྟེན་གནས་སུ་བསམས་ལ་གདགས་སོ། །གདུགས་
དང་འཕན་དང་བ་དན་རྣམ་དག་འབུལ། བུམ་པ་བཅའ། མཚན་བྱང་ལ་རྣམ་ཤེས་དགུག་གཤེན་དང་ཕྲལ་
ཏེ། ཨོཾ་མ་ཎི་པདྨེ་ཧཱུྃ་ཞེས་བཟླས་ཏེ། བདག་ཐུགས་རྗེ་ཆེན་པོར་བསྒོམ་ལ་རིགས་དྲུག་གི་སྒྲིབ་པ་སྦྱངས་
ཤིང་བུམ་པས་མིང་བྱང་ལ་ཁྲུས་བྱའོ། །ནང་གི་སྦྱོངས་ནི། མཚན་བྱང་ལ་རྣམ་ཤེས་བཀུག་ལ། མདུན་དུ་
ཤི་ལུས་སུ་བསམས་ཏེ། དཀྱིལ་འཁོར་དུ་གཞུག །ཐུགས་རྗེ་ཆེན་པོར་བྱིན་གྱིས་བརླབས་ལ་དབང་བསྐུར་
རོ། །གསང་བའི་སྦྱོངས་ནི། འགྲོ་དྲུག་གི་སྐྱེ་སྒོ་བཅད་ལ། རྣམ་པར་ཤེས་པ་ནུབ་ཕྱོགས་བདེ་བ་ཅན་གྱི་
ཞིང་ཁམས་སུ་ལུང་བསྟན་ནོ། །དོན་གྱི་སྦྱོངས་ནི། སེམས་ཆོས་ཉིད་ཀྱི་དབྱིངས་སུ་སངས་རྒྱས་པར་བྱིན་
གྱིས་བརླབ་བོ། །རྟགས་ཀྱི་སྦྱོངས་ནི། ཐུགས་རྗེ་རང་ཤར་གྱི་ངང་ལས་གཟུགས་སྐུས་འགྲོ་དོན་བྱེད་པར་
བསམ་མོ། །མཚོན་པའི་སྦྱོངས་ནི། མཚན་བྱང་བསྲེག་ལ་ཚེ་འདས་ཀྱི་ལུས་སེམས་སྟོང་པར་རྒྱས་གདབ།
ཐལ་པ་ཚ་ཚ་བཏབ་ལ་བཞག་གོ །
ཨོཾ་མ་ཎི་པདྨེ་ཧཱུཾ། རོ་དུར་དུ་གཞུག་པ་ལ། ཕྱིའི་དུར་ཆད་ནི། རོ་ལ་ཁྲུས་བྱས་ཏེ་རོ་རས་གཙང་གིས་
དྲིལ་ལ། ཨོཾ་མ་ཎི་པདྨེ་ཧཱུཾ་ཞེས་པ་གདགས་གཤེད་དང་ཕྲལ་ལན་ཆགས་ཀྱི་གཏོར་མ་བཏང་སྟེ་མཆོད་དོ། །
ནང་གི་དུར་ཆད་ནི། རོ་ལ་རྣམ་ཤེས་བཀུག་ལ་དཀྱིལ་འཁོར་དུ་དབང་བསྐུར། ཕུང་པོ་ལྷའི་དཀྱིལ་འཁོར་
དུ་(༢༥༨བ)བྱེས་ལ། བོང་བུའམ་དུར་དུ་གཞུག་གོ །གསང་བའི་དུར་ཆད་ནི། རོ་ལ་སྒྲུབ་པ་བྱས་ལ་ཕུང་
པོ་ཤ་ཁྲག་བླ་མ་ཡི་དམ་ལ་མཆོད་པར་བྱའོ། །དོན་གྱི་དུར་ཆད་ནི། རོ་ཐིག་ལེ་ཉག་གཅིག་ཆོས་ཀྱི་སྐུར་
བྱིན་གྱིས་བརླབས་ལ་བཞག་གོ །མཚོན་པའི་དུར་ཆད་ནི། རོ་དང་ནོར་དུ་བཅས་ཏེ་དུར་ཁྲོད་དམ་རི་ལ་
- 435 -



མ་ཎི་བཀའ་འབུམ།
A
བསྐྱལ་ལོ། །
ཨོཾ་མ་ཎི་པདྨེ་ཧཱུཾ། རོ་ཟན་བཏང་བ་ལ། ཕྱིའི་རོ་ཟན་བཏང་བ་ནི། ཉེ་དྲུང་ཞང་པོ་ལྕམ་མོ་དང་
གྲོགས་པོ་ལ་སོགས་པའི་ཟན་ལ། ཨོཾ་མ་ཎི་པདྨེ་ཧཱུཾ་ཞེས་པས་གང་ལ་གང་འོས་སུ་རྒྱ་ཆེ་ལ་ཞིམ་པར་བྱིན་
གྱིས་བརླབས་ལ་བཏང་ངོ༌། །ནང་གི་རོ་ཟན་ནི། ཟན་ལ་གཏོར་མ་བྱས་ལ། ཚེ་འདས་རྡོ་རྗེའི་གྲལ་དུ་
བཞག་ལ། ཚོགས་ཟས་སྐལ་དུ་བསྔོའོ། །དོན་གྱི་རོ་ཟན་ནི། ཚེ་འདས་ཀྱི་དོན་དུ་དགེ་བ་ཅི་བྱས་པ་བླ་ན་
མེད་པའི་བྱང་ཆུབ་ཏུ་བསྔོས་ལ། དམིགས་པ་མེད་པར་རྒྱས་གདབ་བོ། །རྟགས་ཀྱི་རོ་ཟན་ནི། ཀློག་
འདོན་ལ་སོགས་པ་དགེ་བ་ཅི་གྲུབ་བྱའོ། །མཚོན་པའི་རོ་ཟན་ནི། རོ་བཏོན་ནས་སྟོན་མོ་བྱའོ། །
ཨོཾ་མ་ཎི་པདྨེ་ཧཱུྃ། ཞི་བའི་ལས་ལ། ཕྱིའི་ཞི་བའི་ལས་ནི། མཎྜལ་དཀར་པོ་བྱ། མེ་ཏོག་དཀར་པོ་
བཀྲམ། གཏོར་མ་དཀར་པོ་བཤམ། ལྷ་དཀར་པོ་བསྒོམ། འོད་ཟེར་དཀར་པོ་སྤྲོ། ཨོཾ་མ་ཎི་པདྨེ་ཧཱུཾ་ཞེས་
བཟླས་པས་དགྲ་བགེགས་ལ་སོགས་པ་བར་དུ་གཅོད་པ་ཐམས་ཅད་ཞི་བར་འགྱུར་རོ། །ནང་གི་ཞི་བའི་
ལས་ནི། རྣམ་པར་རྟོག་པ་ཐམས་ཅད་རང་བྱུང་རང་ཤར་རང་གྲོལ་དུ་བཏང་བས་རྣམ་རྟོག་ཞི་བར་འགྱུར་རོ། །
གསང་བའི་ཞི་བའི་ལས་ནི། དུག་ལྔ་དང་རྣམ་རྟོག་གང་སྐྱེས་ཀྱང་རང་ཞི་རང་དག་ཏུ་བཏང་བས། གསང་
བ་དུག་ལྔ་ཞི་བར་འགྱུར་རོ། །དོན་གྱི་ཞི་བའི་ལས་ནི། ཆོས་ཐམས་ཅད་མཉམ་པ་རིས་མེད་མ་བཅོས་མཐའ་
བྲལ་ལ་བཞག་པས། བདག་གཞན་ཕྱོགས་ཆར་འཛིན་པ་ཞི་བར་འགྱུར་རོ། །རྟགས་ཀྱི་ཞི་བའི་ལས་ནི།
རིག་པ་རང་གསལ་འཛིན་མེད་ཀྱི་ངང་ལ་བཞག་པས། ཡུལ་སྣང་གི་འཛིན་པ་ཞི་བར་འགྱུར་རོ། །མཚོན་
པའི་ཞི་(༢༥༩ན)བའི་ལས་ནི། སེམས་མ་བཅོས་པ་བདེ་བ་ཆེན་པོའི་ངང་ལ་བཞག་པས། སྡུག་བསྔ་
གྱི་ཟུག་རྔུ་ཞི་བར་འགྱུར་རོ། །
ཨོཾ་མ་ཎི་པདྨེ་ཧཱུཾ། རྒྱས་པའི་ལས་ལ་ཕྱིའི་རྒྱས་པའི་ལས་ནི། མཎྜལ་སེར་པོ་བྱ། མེ་ཏོག་སེར་པོ་
བཀྲམ། གཏོར་མ་སེར་པོ་བཤམ། ལྷ་སེར་པོ་བསྒོམ། འོད་ཟེར་སེར་པོ་སྤྲོ། ཨོཾ་མ་ཎི་པདྨེ་ཧཱུྃ་ཞེས་བཟླས་
པས། ཚེ་དང་བསོད་ནམས་དང་དཔལ་དང་གཟི་བརྗིད་དང་འཁོར་དང་ལོངས་སྤྱོད་ཐམས་ཅད་རྒྱས་པར་
འགྱུར་རོ། །ནང་གི་རྒྱས་པའི་ལས་ནི། རང་གི་རིག་པ་མཐའ་ཆེན་རྒྱ་ཆེ་བར་བཞག་པས་ཡེ་ཤེས་རྒྱས་པར་
བསལ་
- 436 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
འགྱུར་རོ། །གསང་བའི་རྒྱས་པའི་ལས་ནི། རིག་པ་བྱང་ཆུབ་ཀྱི་སེམས་ངོས་བཟུང་བས་རང་གསལ་སེམས་
ཀྱི་ཉམས་རྒྱས་པར་འགྱུར་རོ། །དོན་གྱི་རྒྱས་པའི་ལས་ནི། ཆོས་ཐམས་ཅད་མཉམ་པ་རིས་མེད་ལ་བཞག་
པས་ཉམས་ཆོས་ཀྱི་དབྱིངས་སུ་རྒྱས་པར་འགྱུར་རོ། །རྟགས་ཀྱི་རྒྱས་པའི་ལས་ནི། རིག་པ་རང་
པ་རང་ཤར་རང་
གྲོལ་དུ་བཞག་པས། མཉམ་གཞག་རྗེས་ཐོབ་མེད་པར་ཉམས་ལེན་རྒྱས་པར་འགྱུར་རོ། །མཚོན་པའི་རྒྱས་
པའི་ལས་ནི། གང་ལ་ཡང་ཞེན་ཆགས་དང་འཛིན་པ་མ་བྱས་པས་རྟག་ཏུ་བདེ་བ་རྒྱས་པར་འགྱུར་རོ། །
ཨོཾ་མ་ཎི་པདྨེ་ཧཱུཾ། དབང་གིས་ལས་ལ། ཕྱིའི་དབང་གི་ལས་ནི། མཎྜལ་དམར་པོ་བྱ། མེ་ཏོག་དམར་
པོ་བཀྲམ། གཏོར་མ་དམར་པོ་བཤམ། ལྷ་དམར་པོ་བསྒོམ། འོད་ཟེར་དམར་པོ་སྤྲོ། ཨོཾ་མ་ཎི་པདྨེ་ཧཱུཾ།
ཞེས་བཟླས་པས། དགྲ་བགེགས་དང་། བདུད་དང་། མི་ལ་སོགས་ལ་ལོག་ལྟ་མི་མོས་པ་ཐམས་ཅད་
དབང་དུ་འདུས་པར་འགྱུར་རོ། །ནང་གི་དབང་གི་ལས་ནི། རིག་པ་ཐ་མལ་གྱི་རྗེས་ཕྱིར་མ་སོང་བར་འགག་
ཏུ་བཅུག་པས། རྣམ་པར་རྟོག་པ་དབང་དུ་འདུས་པར་འགྱུར་རོ། །གསང་བའི་དབང་གི་ལས་ནི། དུག་
ལྔ་དང་ཐ་མལ་གྱི་རྗེས་སུ་མ་སོང་བར་བྱས་ནས་འགག་ཏུ་བཅུག་པས་ཉོན་མོངས་པ་དབང་དུ་འདུས་
པར་འགྱུར་རོ། །དོན་ གྱི་དབང་ གི་ལས་ནི། ཆོས་(༢༥༩བ)ཐམས་ཅད་མ་བཅོས་པ་རང་གསལ་དུ་
བཞག་ནས་འགག་ཏུ་བཅུག་པས་སྣང་སྲིད་འཁོར་འདས་ཀྱི་ཆོས་ཐམས་ཅད་དབང་དུ་འདུས་པར་འགྱུར་
རོ། །རྟགས་ཀྱི་དབང་གི་ལས་ནི། རིག་པ་ལ་གང་ཤར་ཡང་རང་ཤར་རང་གྲོལ་ཏུ་བཏང་ནས་འགག་
བཅུག་པས། རང་གི་རིག་པ་དབང་དུ་འདུས་པར་འགྱུར་རོ། །མཚོན་པའི་དབང་གི་ལས་ནི། རང་གི་རིག་
པ་བཙན་ས་ཟིན་པས་ཆོས་དང་མཐུན་པར་བྱས་ན། འགྲོ་བ་ཕོ་མོ་ཐམས་ཅད་དབང་དུ་འདུས་པར་འགྱུར་རོ། །
ཨོཾ་མ་ཎི་པདྨེ་ཧཱུྃ། མངོན་སྤྱོད་དྲག་པོའི་ལས་ལ། ཕྱིའི་དྲག་པོའི་ལས་ནི། མཎྜལ་ནག་པོ་བྱ། མེ
ཏོག་ནག་པོ་བཀྲམ། གཏོར་མ་ནག་པོ་བཤམ། ལྷ་ནག་པོ་བསྒོམ། འོད་ཟེར་ནག་པོ་སྤྲོ། ཨོཾ་མ་ཎི་པདྨེ་ཧཱུྃ།
ཞེས་བཟླས་པས། དགྲ་བགེགས་དང་། བར་དུ་གཅོད་པ་ཐམས་ཅད་ཚར་གཅོད་པར་འགྱུར་རོ། །ནང་
གི་དྲག་པོའི་ལས་ནི། རིག་པ་ཐ་མལ་གྱི་རྗེས་སུ་མི་བཏང་བར་དངོས་མེད་དུ་ཚར་བཅད་པས། རྣམ་པར་
རྟོག་པ་དངོས་མེད་དུ་འགྱུར་རོ། །གསང་བའི་དྲག་པོའི་ལས་ནི། དུག་ལྔ་འབུར་འཇོམས་སུ་ཚར་བཅད་
- 437 -



མ་ཎི་བཀའ་འབུམ།
པས་ཉོན་མོངས་པ་རྗེས་སུ་མེད་དུ་འགྱུར་རོ། །དོན་གྱི་དྲག་པོའི་ལས་ནི། ཆོས་ཐམས་ཅད་མ་སྤངས་ཀུན་
གྲོལ་དུ་ཚར་བཅད་པས། འཁོར་འདས་ཀྱི་ཆོས་ཐམས་ཅད་དངོས་མེད་དུ་འགྱུར་རོ། །རྟགས་ཀྱི་དྲག་
པོའི་ལས་ནི། རིག་པ་ལ་གང་ཤར་གང་སྣང་ཐམས་ཅད་རང་ཤར་རང་གྲོལ་དུ་ཚར་བཅད་པས་གང་སྣང་
ཐམས་ཅད་དངོས་མེད་དུ་འགྱུར་རོ། །མཚོན་པའི་དྲག་པོའི་ལས་ནི། དགྲ་དང་བགེགས་སྡང་བར་བྱེད་པ་
ཐམས་ཅད་ཡིད་ལ་མ་བཞག་པར་རང་སར་རང་གྲོལ་དུ་བཅུག་པས། དངོས་མེད་རྗེས་མེད་དུ་འགྱུར་རོ། །
ཨོཾ་མ་ཎི་པདྨེ་ཧཱུཾ། སྦྱིན་སྲེག་གིས་ལས་ལ། ཕྱིའི་སྦྱིན་སྲེག་ནི། མཎྜལ་དཀར་པོ་ལ་རྒྱ་ཤུག་གམ།
ཙནྡ་དཀར་པོའི་མེ་ཐབ་ཟླུམ་པོ་བརྩིག །མཆོད་པ་བཤམ། ཏིལ་དཀར་ནག་ལ་སོགས་པའི་སྲེག་རྫས་
བྱས་ནས་མེ་སྦར་ལ་མེ་(༢༦༠ན)ལྷ་ཐུགས་རྗེ་ཆེན་པོར་བསྐྱེད་ནས། ཨོཾ་མ་ཎི་པདྨེ་ཧཱུྃཞེས་སྲེག་རྗེས་དབུལ།
རང་གི་སྡིག་པ་ཐམས་ཅད་དག་ནས་དངོས་མེད་དུ་བདེ་སངས་སོང་བར་བསམ། མེ་དང་ལྷ་ཐམས་ཅད་
མི་དམིགས་པར་སྟོང་པར་རྒྱས་གདབ་བོ། །ནང་གི་སྦྱིན་སྲེག་ནི། རང་ལྷར་གསལ་བའི་ཐུགས་ཀར་ཐུགས་
རྗེ་ཆེན་པོ་ཚོན་གང་པ་ཅིག་བསྐྱེད། ཟས་སྐོམ་ལ་བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་བསྡུས་
ལ་ལག་པ་ཧོམ་གཟར་གྱིས་གསོལ་བས། སྙིང་གའི་ཡེ་ཤེས་སེམས་དཔའ་མཉེས་ནས་སྡིག་སྒྲིབ་དག་སྟེ།
བདེ་སིང་སོང་བར་བསམ་མོ། །གསང་བའི་སྦྱིན་སྲེག་ནི། རང་བྱུང་སྙིང་གི་ཧོམ་ཁུང་ན། རིག་པ་ཡེ་ཤེས་
ཀྱི་མེ་ལྷ་གཞུག་ཡེ་ཤེས་གསལ་བའི་མེ་སྦར་བས། རྣམ་པར་རྟོག་པ་དངོས་མེད་དུ་ཚིག་གོ །དོན་གྱི་སྦྱིན་
སྲེག་ནི། ཆོས་ཉིད་རང་བྱུང་གི་ཧོམ་ཁུང་ན། མེ་ལྷ་མཉམ་པ་རིས་མེད་བཞུགས། གཉིས་སུ་མེད་པའི་མེ་
སྦྱར་བས། གང་ཟག་བློའི་འདོད་པ་དངོས་མེད་དུ་ཚིག་གོ །རྟགས་ཀྱི་སྦྱིན་སྲེག་ནི། མཐའ་བྲལ་སྟོང་པའི་
ཧོམ་ཁུང་ན། མེ་ལྷ་རང་ཤར་རང་གྲོལ་བཞུགས། ཡེ་ཤེས་གསལ་བའི་མེ་སྦར་བས། ཡིན་མིན་གྱི་རྣམ་
རྟོག་ཐམས་ཅད་ཚིག་གོ །མཚོན་པའི་སྦྱིན་སྲེག་ནི། སྐྱེད་པོ་གསུམ་གྱི་ཧོམ་ཁུང་ན། མེ་ལྷ་ཐུགས་རྗེ་ཆེན་
པོ་བསམ། འབྱུང་བ་སྲེག་བྱེད་ཀྱི་མེ་བུས་པས། བུད་ཤིང་ལ་བདག་དང་སེམས་ཅན་ཐམས་ཅད་ཀྱི་སྡིག་
སྒྲིབ་བསྡུས་ལ་བསྲེག །དངོས་མེད་ཐལ་བར་སོང་བར་བསམ་མོ། །
ཨོཾ་མ་ཎི་པདྨེ་ཧཱུཾ། བརྟུལ་ཞུགས་ལ་ཕྱིའི་བརྟུལ་ཞུགས་ནི། ཡི་གེ་དྲུག་པ་རང་བྱུང་གི་བརྟུལ་ཞུགས་
- 438 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
རང་ཐུགས་རྗེ་ཆེན་པོར་བསྒོམས་ལ། ཨོཾ་མ་ཎི་པདྨེ་ཧཱུྃ་ཞེས་བགྲང་ཞིང་། ཡི་གེ་དྲུག་པའི་འོད་ཟེར་མེ་ལྟ་
བུས་ནད་གདོན་གནོད་པ་སྒྲོ་ལྟ་བུ་དངོས་མེད་དུ་ཐུལ་ཐུལ་བསྲེགས་པར་བསྒོམས་ལ། ན་སར་ཐལ་ལྕག་
བརྡེག་གོ །ནང་གི་བརྟུལ་ཞུགས་ནི། ནད་པ་ལ་མཁའ་འགྲོ་མའི་བརྟུལ་ཞུགས་ཀྱིས་འཆར་( ༢༦༠བ)བྱེད་
ཀྱི་རིག་པ་མི་དགག་པར་ཅི་ཤར་ཐོལ་བྱུང་ལ་བཏང་། ནད་པའི་མཐའ་མ་བསྐོར་ལ་མཁའ་འགྲོ་མའི་བྲོ་
མོ་ཆེ་བརྡུང་ངོ༌། །གསང་བའི་བརྟུལ་ཞུགས་རིག་པ་ཐོགས་མེད་ཀྱི་བརྟུལ་ཞུགས་ཀྱིས་འབྱུང་བ་དཀྲུགས་
པ་ནི། གང་ཤར་གྱི་རིག་པ་མ་ཤོར་བར་སྟེང་ནས་ཐོག་ལྷུང་བ་ལྟར་ནད་གདོན་ལ་གཏད་དེ། དམིགས་
པ་ངར་དང་བཅས་པས་དྲིལ་ལ་ཉོན་མོངས་པ་དྲུག་ལ་བཙན་ཆོད་བྱའོ། །དེ་ཁོ་ན་ཉིད་ཀྱི་བརྟུལ་ཞུགས་
ལ་མི་འགྱུར་བ་གཞིའི་བརྟུལ་ཞུགས་ནི། འབྱུང་བའི་རྩལ་ནང་ནས་ཤར། རིག་པའི་ངར་ཕྱིར་ཐོན་པས་
ཆོས་ཉིད་མ་དང་བུ་ཕྲད། རིག་པ་རང་ཤར་རང་གྲོལ་དུ་གྲོལ་བས། འཁོར་བ་སྤང་དུ་མེད། མྱ་ངན་ལས་
འདས་པ་བསྒྲུབ་ཏུ་མེད། མ་སྤངས་རང་སར་གྲོལ་བས་གཞི་ལ་འགྱུར་བ་མེད་དོ། །རྟགས་ཀྱི་བརྟུལ་
ཞུགས་ནི། ཐུགས་རྗེ་ཁྱབ་གདལ་གྱི་བརྟུལ་ཞུགས་རིག་པ་ལ་ཕྱོགས་རིས་མེད། ལྷ་དང་འདྲེ་མཉམ། གསེར་
དང་བོང་བ་མཉམ། མཉམ་པ་རིས་མེད་ལ་བཞག་གོ །མཚོན་པའི་བརྟུལ་ཞུགས་ རྟེན་ འབྲེལ་ གྱི་ གནད་
ཀྱིས་འགྲོ་དོན་བྱ་བ་ནི། རིག་པ་གསལ་ལ་དངས་པ། དཔའ་གདེངས་དང་བཅས་པས་ནད་གདོན་དང་།
ཉོན་མོངས་པ་རྣམ་རྟོག་ཐམས་ཅད་ཟིལ་གྱིས་མནན། ཐོལ་བྱུང་གི་རིག་པ་མི་དགག །རྟེན་འབྲེལ་རིག་པ་
གང་ཤར་བྱ། ནད་པ་དང་སེམས་ཅན་ལ་ཕན་སེམས་བསྐྱེད། གདོན་ལ་བྱམས་པ་དང་། སྙིང་རྗེ་བསྒོམ་མོ། །
ཨོཾ་མ་ཎི་པདྨེ་ཧཱུྃ། རྩ་རླུང་ལ་ཕྱིའི་རྩ་རླུང་ནི། ལུས་ལ་སྟོང་ཕྲག་བརྒྱད་ཅུ་གནས། རྩ་གང་ན་གནས་པ་
ན་རླུང་གནས། རླུང་གང་ན་གནས་པ་ན་རིག་པ་བྱང་ཆུབ་ཀྱི་སེམས་གནས། སེམས་གང་ན་གནས་པ་ན་
ཆོས་སྐུ་བདེ་བ་ཆེན་པོ་གནས་སོ། །ནང་གི་རྩ་རླུང་ནི། ལུས་གནད་རྩ་ཡིན་པས་ལུས་སྐྱིལ་ཀྲུང་བཅའ།
བདེ་བར་བཅོས། རྩ་གནད་རླུང་ཡིན་པས་རླུང་སྣ་ན་ཕར་བཏང་ནས་འཇམ་རླུང་བཟུང་འོག་རླུང་བག་
ཙམ་པ་བསྟེན་ནོ། །གསང་བའི་རྩ་རླུང་ནི། འཇམ་རླུང་བག་ཙམ་བཟུང་(༢༦༡ན)བས། དབུགས་འགྱུ་བ་
མི་ཚོར། ལུས་ཡོད་པ་མི་ཚོར། འོག་རླུང་འཐེན་པས་ལུས་ལ་བདེ་བ་སྐྱེའོ། །དོན་གྱི་རྩ་རླུང་ནི། སེམས་མ་
- 439 -



མ་ཎི་བཀའ་འབུམ།
བཅོས་རང་སར་བཞག་པས་ཆོས་ཉིད་སྤྲོས་པ་དང་བྲལ་བ་འཆར་རོ། །རྟགས་ཀྱི་རྩ་རླུང་ནི། རྩ་རོ་མ། རྐྱང་
མ། ཨ་ཝ་དྷུ་ཏི་གསུམ་ལས། རོ་མ་ཐབས་ཀྱི་རྩ། རྐྱང་མ་ཤེས་རབ་ཀྱི་རྩ། ཨ་ཝ་དྷཱུ་ཏཱི་ཐབས་ཤེས་གཉིས་
སུ་མེད་པ་ཆོས་ཉིད་ཀྱི་རྩའོ། །མཚོན་པའི་རྩ་རླུང་ནི། རང་ཐུགས་རྗེ་ཆེན་པོར་བསྒོམ། ལྷའི་ཁོག་པ་སྟོང་
སང་ངེ་བ་ལ། རྩ་གསུམ་སྤྱི་བོ་ནས་གསང་བ་གདུང་བརྐྱང་བ་བཞིན་བསམ། །ཨོཾ་མ་ཎི་པདྨེ་ཧཱུྃ་ཞེས་ཡིད་
ཀྱིས་བཟླས་པས། རླུང་རྩ་ཨ་ཝ་དྷུ་ཏིར་ཚུད་ནས། ཆོས་ཉིད་རང་གསལ་དུ་འཆར་བར་འགྱུར་རོ། །
ཨོཾ་མ་ཎི་པདྨེ་ཧཱུཾ། འཕོ་བ་ལ། ཕྱིའི་འཕོ་བ་ནི། རང་འཆི་བའི་དུས་ལ་བབ་ན། ཐུགས་རྗེ་ཆེན་པོའི་
སྐུ་ལ་འཕོ་བ་བྱ་སྟེ། རང་གི་སྤྱི་བོར་ཐུགས་རྗེ་ཆེན་པོ་བསམས་ལ། རིག་པ་བསྡུས་ཏེ། རླུང་གིས་ཕུལ་
ཚངས་པའི་བུ་གར་བཏོན་ལ་ཐུགས་རྗེ་ཆེན་པོའི་ཐུགས་ཀར་བསྟིམས་པས་རང་དང་གཉིས་སུ་མེད་པར་
བསམ་མོ། །ནང་གི་འཕོ་བ་ནི། གསུང་ལ་འཕོ་བ་བྱ་སྟེ། མདུན་གྱི་ནམ་མཁའ་ལ། ཨོཾ་མ་ཎི་པདྨེ་ཧཱུཾ་ཞེས་
པའི་ཡི་གེ་དྲུག་པ་གསལ་བར་བསྒོམས་ལ། རླུང་དང་རིག་པ་བསྡུས་ཏེ། ཁ་ནས་བཏོན་ལ་ཡི་གེ་ལ་ཤེས་
པ་རྒྱངས་ཀྱིས་གཏད་ལ། གསལ་སྟོང་དུ་ཡལ་དུ་གཞུག་གོ །གསང་བའི་འཕོ་བ་ནི། ཐུགས་ལ་འཕོ་སྟེ།
རིག་པ་དང་རླུང་བསྡུས་ཏེ་སྙིང་ག་ནས་འཕོ་སྟེ། རིག་པ་རྟེན་མེད་དུ་རྒྱངས་ཀྱིས་བཏང་ལ་སྤྲོས་བྲལ་དུ་
ཡལ་དུ་གཞུག་གོ །དོན་གྱི་འཕོ་བ་ནི། འཆི་ཁར་རྣམ་ཤེས་འོད་གསལ་ལ་ཐིམ་པ་དང་། འོད་གསལ་ངོ་
ཤེས་པར་བྱས་ལ་ཆོས་ཀྱི་སྐུ་ལ་འཕོའོ། །རྟགས་ཀྱི་འཕོ་བ་ནི། བར་དོར་སྔར་གྱི་གོམས་འདྲིས་བརྟན་པས།
ཐུགས་རྗེ་ཆེན་པོའི་སྐུ་དྲན་པར་འགྱུར་ཏེ། དེ་བསྒོམས་པས་ལོངས་(༢༦༢བ)སྤྱོད་རྫོགས་པའི་སྐུར་འཕོའོ། །
མཚོན་པའི་འཕོ་བ་ནི། བར་དོ་ངོས་ཟིན་ན། ཕྱི་མ་ལས་ཀྱི་འཕྲོ་མཐུད་སླ་སྟེ། སེམས་ཅན་ཐམས་ཅད་ཀྱི་
དོན་དུ་ཐུགས་རྗེ་ཆེན་པོ་སྤྲུལ་པའི་སྐུར་འཕོ་བ་ཡིན་ནོ། །
ཨོཾ་མ་ཎི་པདྨེ་ཧཱུྃ། གྲོང་འཇུག་ལ་ཕྱིའི་གྲོང་འཇུག་ནི། ཨོཾ་མ་ཎི་པདྨེ་ཧཱུྃ་ཞེས་བཟླས་པས། ཕྱི་སྣང་
བའི་ཡུལ་གང་དང་གང་ལ་རིག་པར་གཏད་པས་སྣང་བ་དང་རིག་པ་དབྱེར་མེད་དུ་སོང་བ་ལ་བྱའོ། །
ནང་གི་གྲོང་འཇུག་ནི། རྣམ་རྟོག་དང་སྡུག་བསྔལ་བར་མཚམས་མེད་པར་སྐྱེ་བ་ངོས་བཟུང་ལ། རང་ཤར་
རང་གྲོལ་ནས་རྣམ་རྟོག་དང་སྟོང་པ་དབྱེར་མེད་དུ་འདུག་པ་ལ་བྱའོ། །གསང་བའི་གྲོང་འཇུག་ནི། རྒས་
- 440 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པའི་ལུས་བཞག་ནས། གཞོན་པ་ཤི་བའི་རོ་ལ་དབུགས་ཞུགས་ནས་སྙིང་གི་ནང་དུ་རིག་པ་བཞག་སྟེ།
གཞོན་ནུའི་ལུས་སུ་གཏོང་བ་ཡིན་ནོ། །དོན་གྱི་གྲོང་འཇུག་ནི། ལུས་ཐུགས་རྗེ་ཆེན་པོའི་སྐུར་འཇུག །
ངག་ཨོཾ་མ་ཎི་པདྨེ་ཧཱུཾ་ཞེས་པས་ཐུགས་རྗེ་ཆེན་པོའི་གསུང་དུ་འཇུག །ཡིད་སྟོང་ཉིད་སྙིང་རྗེའི་སྙིང་པོ་ཅན།
ཐུགས་རྗེ་ཆེན་པོའི་ཐུགས་སུ་འཇུག་པའོ། །མཚོན་པའི་གྲོང་འཇུག་ནི། ཡི་གེ་དྲུག་པས་འགྲོ་དྲུག་གི་སྐྱེ་
སྒོ་བཅད་ནས། སྐུ་དྲུག་ཡེ་ཤེས་དྲུག་གི་ངང་དུ་འཇུག་པའོ། །
ཨོཾ་མ་ཎི་པདྨེ་ཧཱུྃ། སྒྱུ་ལུས་ལ། ཕྱིའི་སྒྱུ་ལུས་ནི། ཐུགས་རྗེ་ཆེན་པོ་བསྒོམ་པ་དེ་སྣང་ལ་རང་བཞིན་
མེད་པ་མེ་ལོང་གི་གཟུགས་བརྙན་ལྟར་གསལ་བར་བྱའོ། །ནང་གི་སྒྱུ་ལུས་ནི། སེམས་གསལ་ལ་མ་འགག་
པ་ཐུགས་རྗེ་ཆེན་པོའི་དགོངས་པ་དང་མི་འབྲལ་བར་བྱའོ། །གསང་བའི་སྒྱུ་ལུས་ནི། དུག་ལྔ་དང་རྣམ་
ར་རྟོག་པ་ཐམས་ཅད་ངོས་གཟུང་མེད་པར་རང་བྱུང་འཛིན་མེད་དུ་བཏང་ངོ༌། །དོན་གྱི་སྒྱུ་ལུས་ནི།
སེམས་ཉིད་མ་བཅོས་པ་སངས་རྒྱས་ཀྱི་རྒྱུས་ཐམས་ཅད་ལ་ཁྱབ་སྟེ་རང་བྱུང་ཀུན་ལ་ཁྱབ་པའོ། །རྟགས་
ཀྱི་སྒྱུ་ལུས་ནི། ལུས་ལ་བདེ་བས་ཁྱབ་པས་འདོད་ཆགས་ཡུལ་ལ་སྐྱེ། ཡུལ་ལ་འདོད་ཆགས་བཅད་པས་
བདེ་བ་ངོས་ཟིན་ནས་འདོད་ཆགས་ལམ་དུ་སློངས་(༢༦༢ན)པའོ། །མཚོན་པའི་སྒྱུ་ལུས་ནི། ལུས་མི་རྟག་སྒྱུ་
མར་ཤེས་ནས་ཆགས་ཞེན་དུ་མི་འཛིན་པར། ལུས་ལ་བརྟེན་ནས་ཆོས་བྱེད་པ་ལ་སྒྱུ་ལུས་ཞེས་བྱའོ། །
ཨོཾ་མ་ཎི་པདྨེ་ཧཱུཾ། འོད་གསལ་ལ་ཕྱིའི་འོད་གསལ་ནི། ཕྱི་རོལ་གྱི་ཡུལ་སྣང་ཐམས་ཅད་སྣང་ལ་
རང་བཞིན་མེད་པས་གསལ་ལ་འཛིན་པ་གང་ཡང་མེད་པའོ། །ནང་གི་འོད་གསལ་ནི། ནང་གི་སེམས་
ཉིད་གསལ་ལ་མ་འགག་པར་འཛིན་མེད་དུ་གནས་པའོ། །གསང་བའི་འོད་གསལ་ནི། སྡུག་བསྔལ་དང་
རྣམ་རྟོག་མ་འགག་པར་རང་ཤར་འཛིན་མེད་དུ་གནས་པའོ། །དོན་གྱི་འོད་གསལ་ནི། ཆོས་ཉིད་མ
བཅོས་རང་བྱུང་དུ་གསལ་བ་ལ་སྐྱེ་འགག་མེད་པར་གནས་པའོ། །རྟགས་ཀྱི་འོད་གསལ་ནི། སེམས་
ཉིད་གསལ་ལ་མ་འགག་པར་ཉམས་སུ་མྱོང་། རྒྱུད་ལ་གོམས་འདྲིས་བརྟན་པ་ཐོབ་ཏུ་ཡོད་པས་འདི་
ངོས་ཟིན་པའོ། །མཚོན་པའི་འོད་གསལ་ནི། ཕྱི་དབུགས་ཆད་ནས་ནང་དབུགས་མ་ཆད་པ་ལ། རིག་པ་
བརྒྱལ་ནས་འོད་གསལ་འཆར་བ་དེ་ངོས་ཟིན་པས། འོད་གསལ་གང་དུ་སྦྱངས་པ་དང་། རིག་པ་བརྒྱལ་
• 441 -



ས་
མ་ཎི་བཀའ་འབུམ།
བའི་འོད་གསལ་གཉིས་འོད་དང་། འོད་འདྲེས་པ་ལྟར་ཆོས་སྐུར་སངས་རྒྱ་བའོ། །
ཨོཾ་མ་ཎི་པདྨེ་ཧཱུྃ། གཏུམ་མོ་ལ་ཕྱིའི་གཏུམ་མོ་ནི། སྤྱི་བོར་བླ་མ་བསྒོམ་ལ་ལྷའི་ན་བཟའ་པཉྩལ་
ཀ་ལ་དྲོ་བ་ཐོགས་ནས་གྱོན་པར་བསམ་མོ། །ནང་གི་གཏུམ་མོ་ནི། ལྟེ་བའི་ལྐོག་ན་དོན་དམ་པའི་གཏུམ་
མོ་དྲོད་ཀྱི་རང་བཞིན་རིལ་མ་ཙམ་ཅིག་གནས་པས། འོག་རླུང་འཐེན་ཏེ་རླུང་གི་གཏུམ་མོ་སྦྱར་ནས། མེའི་
རེག་བྱ་ཚ་བས་ཁོང་པ་ཆ་རིང་ལ་དྲོས་པར་བསམ་
བསམ་མོ། །གསང་བའི་གཏུམ་མོ་ནི། དྲོད་སྐྱེས་པས་ལུས་
བདེ་བས་གང་ནས་བདེ་སེང་ལ་གནས་པར་བསམ་མོ། །དོན་གྱི་གཏུམ་མོ་ནི། ཆོས་ཉིད་རང་གསལ་
རྟོག་མེད་ཀྱི་ངང་ལ་ཧྲིལ་དྲིལ་ལ་བཞག་གོ །རྟགས་ཀྱི་གཏུམ་མོ་ནི། ལུས་ལ་དྲོད་སྐྱེས་པས་རྩ་དྲོས། རྩ་
དྲོས་པས་ཐིག་ལེ་དྲོས། ཐིག་ལེ་དྲོས་(༢༦ ༢བ)པས་ལུས་ལ་བདེ་བ་སྐྱེས། བདེ་བ་སྐྱེས་པས་རིག་པ་བདེ་
གསལ་མི་རྟོག་པའི་ངང་ལ་གནས་བདེ་བ་ལས་ལོངས་སྐུ། གསལ་བ་ལས་སྤྲུལ་སྐུ། མི་རྟོག་པ་ལས་
ཆོས་སྐུ་འབྱུང་ངོ༌། །མཚོན་པའི་གཏུམ་མོ་ནི། ལུས་ལ་དྲོད་སྐྱེས་པས་གོས་མི་དགོས། མི་རྟོག་པ་ཟས་སུ་
ཟོས་པས་ཟས་མི་དགོས། སེམས་བདེ་གསལ་ལ་གནས་པས་སྒྲོན་མེ་མི་དགོས་པ་ཡིན་ནོ། །
ཨོཾ་མ་
མ་ཎི་པདྨེ་ཧཱུྃ། བདུན་རྣམ་དག་ལ་ཕྱིའི་བདུན་རྣམ་དག་ནི། བླ་མ་ཡི་དམ་མཁའ་འགྲོ་དང་།
དཀོན་མཆོག་གསུམ་པོ། ཨོཾ་མ་ཎི་པདྨེ་ཧཱུཾ་ཞེས་པས་མདུན་གྱི་ནམ་མཁའ་ལ་སྤྱན་དྲངས་པའི་ཡན་ལག་
དང་གཅིག །པདྨའི་གདན་ལ་བཞུགས་པ་ལ་ཕྱག་འཚལ་བའི་ཡན་ལག་དང་གཉིས། ཕྱི་ནང་གི་མཆོད་
པ་དངོས་ སུ་ཅི་འབྱོར་དང་ཡིད་ཀྱིས་སྤྲུལ་ནས་འབུལ་བ་དང་གསུམ། སྡིག་པ་བཤགས་པ་དང་བཞི།
ཆོས་ཀྱི་འཁོར་ལོ་བསྐོར་བར་གསོལ་བ་དང་ལྔ། མྱ་ངན་ལས་མི་འདའ་བར་གསོལ་བ་གདབ་པ་དང་
དྲུག །རྗེས་སུ་ཡི་རང་བ་འབུལ་ཞིང་དགེ་བའི་རྩ་བ་གཞན་དོན་དུ་བྱང་ཆུབ་ཏུ་བསྔོ་བ་དང་བདུན་ནོ། །
ནང་གི་བདུན་རྣམ་དག་ནི། ཐུགས་རྗེ་ཆེན་པོ་འཁོར་དང་བཅས་པ་ལ་སྙིང་པོ་ཡི་གེ་དྲུག་པས་གསོལ་བ་
གདབ་པའོ། །གསང་བའི་བདུན་རྣམ་དག་ནི། ཐུགས་རྗེ་ཆེན་པོ་རང་དང་གཉིས་སུ་མེད་ཅིང་ལོག་ན་
མེད་པར་ཤེས་པའོ། །དོན་གྱི་བདུན་རྣམ་དག་ནི། ཐུགས་རྗེ་ཆེན་པོ་སྤྲོས་པ་དང་བྲལ་བ་དེ་རང་གི་སེམས་
དང་དབྱེར་མེད་པར་རྟོགས་པའོ། །རྟགས་ཀྱི་བདུན་རྣམ་དག་ནི། ཐུགས་རྗེ་ཆེན་པོའི་ཐུགས་སྟོང་པ་དང་
- 442 -



མེ་
ས་ལ་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྙིང་རྗེ་དབྱེར་མེད་པ་རང་གི་རིག་པ་རང་ཤར་རང་གྲོལ་དུ་རྟོག་པའོ། །མཚོན་པའི་བདུན་རྣམ་དག་ནི།
དུས་དང་གནས་སྐབས་ཐམས་ཅད་དུ་ཐུགས་རྗེ་ཆེན་པོ་ལ་མོས་གུས་རྒྱུན་ཆད་མེད་པ། རང་དང་དབྱེར་
མེད་དུ་རྟོགས་པས་འདུ་འབྲལ་མེད་པ་ལ་བྱའོ། །
ཨོཾ་མ་ཎི་པདྨེ་ཧཱུྃ། མཎྜལ་ལ་ཕྱིའི་མཎྜལ་ནི། རིན་པོ་ཆེའམ། སའམ། ཤིང་ལ་མཎྜལ་བྱས་ལ།
ཏོག་གི་( ༢༦༣ན)ཚོམ་བུ་བརྒྱད་བཀྲམ་ནས། རིན་པོ་ཆེ་སྣ་བདུན་དང་། གཏེར་གྱི་བུམ་པ་དང་བརྒྱད་དུ་
བྱས་ཏེ། ཨོཾ་མ་ཎི་པདྨེ་ཧཱུྃ་ཞེས་ཐུགས་རྗེ་ཆེན་པོའི་ལྷ་ཚོགས་ལ་དབུལ་ལོ། །ནང་གི་མཎྜལ་ནི། མེ་ཏོག་
གི་ཚོམ་བུ་དབུས་སུ་གཅིག །མཐའ་མར་དྲུག་བཀྲམ་ལ་ཐུགས་རྗེ་ཆེན་པོའི་ལྷ་ཚོགས་ལ་དབུལ་ལོ། །
གསང་བའི་མཎྜལ་ནི། མཎྜལ་དུ་སྣང་བ་དབྱིངས། རྒྱན་དུ་སྣང་བ་ཐབས་དང་། ཤེས་རབ་རྒྱན་དང་།
མཎྜལ་ཐབས་ཤེས་གཉིས་སུ་མེད་པར་བསམས་ལ་འབུལ་ལོ། །དོན་གྱི་མཎྜལ་ནི། ཆོས་ཀྱི་དབྱིངས་
མ་བཅོས་པའི་མཎྜལ་ལ། རིག་པ་ཡེ་ཤེས་ཀྱི་མེ་ཏོག་བཀྲམ་ནས། དབྱིངས་དང་ཡེ་ཤེས་གཉིས་སུ་མེད་
པར་འབུལ་ལོ། །རྟགས་ཀྱི་མཎྜལ་ནི། རིག་པ་རང་གསལ་གྱི་མཎྜལ་ལ་རང་ཤར་རང་
ལ་རང་ཤར་རང་གྲོལ་གྱི་མེ་ཏོག་
བཀྲམ་ནས། ཆགས་སྡང་གཉིས་མེད་ཀྱི་ངང་དུ་འབུལ་ལོ། །མཚོན་པའི་མཎྜལ་ནི། སྣོད་ཀྱི་འཇིག་རྟེན་གྱི་
མཎྜལ་ལ། བཅུད་ཀྱི་སེམས་ཅན་གྱི་མེ་ཏོག་བཀྲམ་ནས། རང་སྣང་འཛིན་མེད་ཀྱི་ངང་དུ་འབུལ་ལོ། །
ཨོཾ་མ་ཎི་པདྨེ་ཧཱུཾ། ཁྲུས་ལ་ཕྱིའི་ཁྲུས་ནི། བུམ་པ་དཀར་པོ་སྨན་དང་དྲི་ཆུས་བཀང་ལ། མགུལ་
ཆིངས་དང་། ཁ་རྒྱན་དང་། གཟུངས་ཐག་གདགས། རང་ཐུགས་རྗེ་ཆེན་པོར་བསྒོམས་ལ། བུམ་པ་མཎྜལ་
གྱི་སྟེང་དུ་བཞག་ནས། ཨོཾ་མ་ཎི་པདྨེ་ཧཱུྃ་ཞེས་བཟླས་ལ་བུམ་པར་ཐུགས་རྗེ་ཆེན་པོ་བསྐྱེད། བཟླས་པ་
ཐོན་པ་དང་། ལྷ་འོད་དུ་ཞུ་བའི་ཆུས་ཁྲུས་བྱས་པས་རང་གཞན་གྱི་ནད་གདོན་དང་སྡིག་སྒྲིབ་ཐམས་
དག་པར་བསམ་མོ། །ནང་གི་ཁྲུས་ནི། རང་ལུས་སྤྱི་བླུགས་ཀྱི་བུམ་པར་ཆུ་དང་སྨན་ཐམས་ཅད་ཚང་
བས། སྐུའི་བརྒྱན་དང་མགུལ་ཆིངས་བཅིངས་ཏེ། རང་ལྷའི་ངང་ལས་ཁོང་དུ་བདུད་རྩི་ཞུ་བས་ཁྱོར་མོར་
བཙག །ཕུད་ཀྱིས་བླ་མ་ཡི་དམ་མཁའ་འགྲོ་མཆོད། བར་པ་བཏུང་། ཐ་མས་ཁྲུས་བྱ། དེས་ནད་གདོན་
དང་བར་ཆད་སེལ་ལོ། །ལྷག་མ་ཡི་དགས་ལ་བསྔོའོ། །གསང་བའི་ཁྲུས་ནི། སེམས་ཉིད་(༣༦༣བ)སྟོང་
- 443 -



མ་ཎི་བཀའ་འབུམ།
པའི་བུམ་པ་ནས། རིག་པ་དག་བྱེད་ཀྱི་ཆུ་གཙང་གིས་རྣམ་རྟོག་གི་དྲི་མ་དག་པར་བྱེད་དོ། །དོན་གྱི་ཁྲུས་
ནི། ཀུན་གཞི་མ་བཅོས་པའི་བུམ་པ་ནས་སྟོང་གསལ་རང་བྱུང་གི་ཆུས། ཉོན་མོངས་པ་དུག་ལྔ་དག་པར་
བྱེད་དོ། །རྟགས་ཀྱི་ཁྲུས་ནི། ལྟ་བ་ཕྱོགས་མེད་རིས་མེད་ཀྱི་བུམ་པ་ནས། རིག་པ་བསྒོམ་པ་རང་གསལ་
གྱི་ཆུས། སྤྱོད་པ་མ་བཅོས་ལྟར་སྣང་བཀྲུས། མཚོན་པའི་ཁྲུས་ནི། ཐུགས་རྗེ་ཆེན་པོའི་སྐུ་ཁྲུས་ཀྱིས་ནད་
གདོན་མི་གཙང་བ་རྣམས་དག་པར་བསམ་མོ། །
ཨོཾ་མ་ཎི་པདྨེ་ཧཱུཾ། བསྐོར་བ་ལ། ཕྱིའི་བསྐོར་བ་ནི། ཐུགས་རྗེ་ཆེན་པོའི་སྐུའི་རྟེན་བཀྲམ་ལ། མཆོད་
པ་བཤམས་ཏེ། ཨོཾ་མ་ཎི་པདྨེ་ཧཱུྃ་ཞེས་བཟླས་ཏེ་བསྐོར་བ་བྱའོ། །རྟེན་ཐུགས་རྗེ་ཆེན་པོ་དངོས་སུ་བསམ།
དེ་ལ་འོད་བྱུང་བས་བདག་གི་ལུས་ངག་ཡིད་གསུམ་གྱི་སྡིག་པ་དག་པར་བསམ། ནང་གི་བསྐོར་བ་ནི།
སྤྱི་བོར་བླ་མ་ཡི་དམ་མཁའ་འགྲོ་བཞུགས་པར་བསྒོམས་ལ། འགྲོ་དྲུག་ཐམས་ཅད་བསྐོར་བ་བྱེད་པར་
བསམས་ནས་བདག་ལ་བྱིན་གྱིས་རློབ་པར་མོས་པ་བྱའོ། །གསང་བའི་བསྐོར་བ་ནི། སྙིང་ག་ཆོས་ཀྱི་
འཁོར་ལོ་ན་ཧྲིལ་ཡི་གེ་དྲུག་གིས་བསྐོར་ནས་གནས་པར་དམིགས་ཏེ་བཟླས་པས། མགལ་མེ་ལྟ་བུར་
འཁོར་ནས་ལུས་ངག་ཡིད་གསུམ་གྱི་སྒྲིབ་པ་དག་པར་བསམ་མོ། །དོན་གྱི་བསྐོར་བ་ནི། ཆོས་ཉིད་མ་
བཅོས་པའི་ཕོ་བྲང་ན། རྟོག་མེད་ཆོས་སྐུ་ཆེན་པོ་བཞུགས་པ་ལ། སྤྲོས་བྲལ་གྱི་ངང་ལ་བསྐོར་བ་བྱས་
པས། བདེ་གསལ་མི་རྟོག་པའི་ཉམས་མྱོང་འཆར་རོ། །རྟགས་ཀྱི་བསྐོར་བ་ནི། སེམས་ཉིད་རང་བྱུང་གི་
ཕོ་བྲང་ན། རིག་པ་རང་ཤར་གྱི་ཐུགས་རྗེ་ཆེན་པོ་བཞུགས་པ་ལ། རང་ཤར་རང་གྲོལ་གྱི་བསྐོར་བ་བྱས་
པས་དུག་ལྔ་རྣམ་རྟོག་རང་གནས་སུ་ཞིའོ། །མཚོན་པའི་བསྐོར་བ་ནི། རང་ལུས་རི་བོའི་ཕོ་བྲང་ན། སྤྲུལ་
སྐུ་ཐུགས་རྗེ་ཆེན་པོ་བཞུགས་པ་ལ། གཉིས་སུ་མེད་པའི་བསྐོར་བ་བྱས་པས། མཆོག་དང་ཐུན་མོང་གི་
དངོས་གྲུབ་ཐོབ་བོ། །
ཨོཾ་མ་ཎི་པདྨེ་ཧཱུྃ། གཏོར་མ་(༢༦༤ན)ལ་ཕྱིའི་གཏོར་མ་ནི། གཏོར་སྣོད་རིན་པོ་ཆེ་རྒྱ་ཆེན་པོར་
བསམ། གཏོར་མ་བདུད་རྩིའི་རྒྱ་མཚོར་དཀར་མེར་གྱིས་ཁེངས་པར་བསམ། བླ་མ་ཡི་དམ་མཁའ་འགྲོ་
མདུན་གྱི་ནམ་མཁར་བཞུགས་པར་བསམས་ལ། ཨོཾ་མ་ཎི་པདྨེ་ཧཱུྃ་ཞེས་དབུལ་ལོ། །ནང་གི་གཏོར་མ་ནི།
- 444 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཆུ་ཐམས་ ཅད་རཀྟ། ས་ཐམས་ཅད་ཤ་ཆེན། བྲག་དང་རྡོ་ཐམས་ཅད་རུས་པར་བསམས་ལ་དབུལ་ལོ། །
གསང་བའི་གཏོར་མ་ནི། རང་གི་ལུས་ཀྱི་ཤ་ཁྲག་རུས་པ་ཐམས་ཅད་གཏོར་མར་བསམས་ནས། བླ་མ་
ཡི་དམ་མཁའ་འགྲོ་དང༌། རིགས་དྲུག་གི་སེམས་ཅན་དང་། ལན་ཆགས་ཀྱི་བགེགས་རྣམས་ལ་ཆགས་
པ་དང་ཞེན་པ་མེད་པར་དབུལ་ལོ། །དོན་གྱི་གཏོར་མ་ནི། བློས་བླངས་པའི་ཆོས་ཐམས་ཅད་ཆགས་པ་
དང་། ཞེན་པ་མེད་པར་འཁྲི་བ་ཆོད་ན་གཏོར་མ་ཐེངས་པ་ཡིན་ནོ། །རྟགས་ཀྱི་གཏོར་མ་ནི། རིག་པ་རང་
ངོ་ཤེས་ནས་རང་ཤར་གྲོལ་ཙ་ན་གཏོར་མ་ཐེངས་པ་ཡིན་ནོ། །མཚོན་པའི་གཏོར་མ་ནི། ཅི་ཟ་ཅི་འཐུང་
གིས་བླ་མ་དཀོན་མཆོག་མཆོད་དོ། །
ཨོཾ་མ་ཎི་པདྨེ་ཧཱུཾ། ཆུ་གཏོར་ལ། ཕྱིའི་ཆུ་གཏོར་ནི། ཆུ་སྦྱིན་བྱེད་ན་རང་ཐུགས་རྗེ་ཆེན་པོར་བསྒོམས་
ནས། ཨོཾ་མ་ཎི་པདྨེ་ཧཱུྃ་ཞེས་བཟླས་ཤིང་ལག་པའམ་སྣོད་ཀྱིས་ཆུ་རང་ལ་ཆུ་གཏོར། སྐམ་ལ་གཏོར་རོ། །
ཆུ་ལ་གཏོར་བས་ཆུ་དེ་ལ་འཐུངས་པའི་སེམས་ཅན་ཐམས་ཅད་ངན་སོང་དུ་མི་འགྲོ་ཞིང་། མཐོ་རིས་ལྷ་
དང་མིའི་ལུས་ཁྱད་པར་ཅན་ཐོབ་བོ། །སྐམ་ལ་གཏོར་བས་སྐམ་ལ་གནས་པའི་ཡི་དགས་ཐམས་ཅད་
ཚིམ་མོ། །ནང་གི་ཆུ་གཏོར་ནི། ཆུ་ལ་སྨན་དང་། ཕྱེ་དང་། མེ་ཏོག་ལ་སོགས་པ་བཏབ། སྣོད་གས་ཆག་
མེད་པར་ བླུགས་ཏེ། ཨོཾ་མ་ཎི་པདྨེ་ཧཱུྃ་ཞེས་བདུད་རྩིར་བྱིན་གྱིས་བརླབས་ནས། སངས་རྒྱས་དང་བྱང་
ཆུབ་སེམས་དཔའ་རྣམས་དང་། ཆོས་ སྐྱོང་དང་། འགྲོ་དྲུག་བགེགས་ཀྱི་རིགས་ཏེ། མགྲོན་རྣམས་ཚིམ་
པར་བསམ་མོ། །གསང་བའི་ཆུ་གཏོར་ནི། རང་(༢༦ བ)གི་དྲི་ཆུའི་ཕུད་བདུད་རྩིར་བསམས་ལ། བླ་
མ་ཡི་དམ་མཁའ་འགྲོ་མཆོད། བར་པ་འཐུངས་པས་ནད་གདོན་ཐུབ། ལྷག་མ་དྲི་ཆུ་འཐུངས་པའི་ཡི་
དགས་ལ་བསྔོ། །དོན་གྱི་ཆུ་གཏོར་ནི། ཆོས་ཉིད་མ་བཅོས་པ་རང་བྱུང་གི་ཆུ་ལ། རིག་པ་གསལ་དག་གི་
བྱི་དོར་བྱས་ལ་བཏང་ངོ༌། །རྟགས་ཀྱི་ཆུ་གཏོར་ནི། སེམས་ཉིད་རང་ཤར་རང་གྲོལ་གྱི་ཆུས་དུག་ལྔ་དང་
རྣམ་རྟོག་རྗེས་མེད་དུ་བཏང་ངོ༌། །མཚོན་པའི་ཆུ་གཏོར་ནི། ཆུ་གང་ན་འདུག་པ་ཐམས་ཅད་ལ། ཨོཾ་མ་ཎི་
པདྨེ་ཧཱུྃ་ཞེས་བཟླས་ཤིང་། བདུད་རྩིར་བསམས་
ས་ལ། ཡར་བླ་མ་དཀོན་མཆོག་མཆོད། བར་གཞི་བདག་
ལ་བསྔོ། མར་ཡི་དགས་ལ་བསྔོའོ། །ཆོས་སྐྱོང་བའི་རྒྱལ་པོ་སྲོང་བཙན་སྒམ་པོས་མཛད་པའི་ལས་ཁ་
བ 445 -



མ་ཎི་བཀའ་འབུམ།
ཚར་སུམ་ཅུ་རྩ་དྲུག་པའོ། །དེ་ཡན་ཆད་ཐུགས་རྗེ་ཆེན་པོའི་དྲུག་སྐོར་ལས་ཚོགས་དང་བཅས་པའོ།། །།
ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་སུམ་སྐོར་བཞུགས།
ཨོཾ་མ་ཎི་པདྨེ་ཧཱུྃ། ཐུགས་རྗེ་ཆེན་པོ་ལ་ཕྱག་འཚལ་ལོ། །སྤྲུལ་པའི་རྒྱལ་པོ་སྲོང་བཙན་སྒམ་པོས་
མཛད་པའི་ཐུགས་རྗེ་ཆེན་པོ་ཡི་གེ་དྲུག་པ་ཡིད་བཞིན་ནོར་བུའི་སྒྲུབ་ཐབས་འདི་ལ་སྤྱི་དོན་བཅུ་གཅིག་
གི་སྒོ་ནས་ཉམས་སུ་བླངས་ཏེ། དང་པོ་ཁོ་ན་འབྲེལ་གསུམ་གྱིས་ངེས་ཤེས་བསྐྱེད་པ་ནི། སྙན་བརྒྱུད་
གདམས་ངག་དང་འབྲེལ་པ། སྙིང་རྗེ་གཞན་དོན་དང་འབྲེལ་བ། དད་པ་བྱིན་རླབས་དང་འབྲེལ་བའོ། །
དེ་ལ་སྙན་བརྒྱུད་གདམས་ངག་དང་འབྲེལ་བ་ནི། དང་པོ་བདེ་བར་གཤེགས་པ་ཐམས་ཅད་ཀྱི་ཐུགས་ཀྱི་
ཅི་དགོངས་པ་སངས་རྒྱས་སྣང་བ་མཐའ་ཡས་ཀྱི་སྙན་དུ་བརྒྱུད་པས། བདེ་བར་གཤེགས་པའི་བཀའ་
བརྒྱུད་པ་དང་འབྲེལ་ཏེ་གཅིག །སངས་རྒྱས་སྣང་བ་མཐའ་ཡས་ཀྱི་ཐུགས་རྗེ་ཆེན་པོའི་སྙན་དུ་བརྒྱུད་
པས། བྱང་ཆུབ་སེམས་དཔའི་ཐུགས་རྗེ་དང་འབྲེལ་ཏེ་གཉིས། བྱང་ཆུབ་སེམས་དཔའ་ཐུགས་རྗེ་ཆེན་
པོས་སྤྲུལ་པའི་སྐུ་ཆོས་སྐྱོང་བའི་རྒྱལ་པོ་སྲོང་བཙན་སྒམ་པོ་ལ་ཞལ་བསྟན། བཀའ་ལུང་གསུངས་ཏེ།
སྙན་དུ་(༢༦༥ན)བརྒྱུད་པས་སྤྲུལ་སྐུ་བཀའ་ལུང་དང་འབྲེལ་ཏེ་གསུམ་མོ། །གཉིས་པ་ཐུགས་རྗེ་གཞན་
དོན་དང་འབྲེལ་པ་ལ་གསུམ་ལས། དང་པོ་ཕྱིའི་སེམས་ཅན་ལ་དམིགས་པའི་སྙིང་རྗེ་ནི། སེམས་ཅན་ཐམས་
ཅད་ལ་སྙིང་རྗེ་ཕྱོགས་རིས་མེད་པར་རང་བས་གཞན་
ང་བས་གཞན་གཅེས་སུ་བྱས་ལ། སེམས་ཅན་བློས་མི་གཏང་ངོ༌། །
གཉིས་པ་ཆོས་ལ་དམིགས་པའི་སྙིང་རྗེ་ནི། སྔོན་ལ་རང་གྲོལ་བར་བྱས་ནས་སེམས་ཅན་གྱི་དོན་
བྱེད་པ་ཡིན་པས། ཐུགས་རྗེ་ཆེན་པོ་སྒྲུབ་ལ་ད་ལྟ་ཁོ་ན་ནས་སེམས་ཅན་གྱི་དོན་དུ་འགྲོ་ན། རང་གི་སྲོག་
ལ་མི་ལྟ་བར་བསྒྲུབ་པར་བྱ་ཆོས་ལ་འཛུད་པར་བྱའོ། །གསུམ་པ་དམིགས་པ་མེད་པའི་སྙིང་རྗེ་ནི།
བདག་དང་སེམས་ཅན་ཐམས་ཅད་དམིགས་པ་མེད་པའི་མཉམ་པ་རིས་མེད་ཀྱིས་ཕྱལ་བར་བཏང་ངོ་། །
གསུམ་པ་དད་པ་བྱིན་རླབས་དང་འབྲེལ་པ་ལ་གསུམ་ལས། དང་པོ་འདོད་པའི་དད་པ་ནི། སྐོམ་པ་ཆུས་
- 446 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གདུང་བ་ལྟ་བུས། འཁོར་བ་སྤོངས་པར་འདོད་ལ། མྱ་ངན་ལས་འདས་པ་ཐོབ་པར་འདོད་པས། ཡིད་
གདུང་བ་དང་བཅས་ནས་ཉམས་སུ་ལེན་ཅིང་བསྒྲུབ་བོ། །གཉིས་པ་དང་བའི་དད་པ་ནི། སྤྲོ་བ་སྐྱེས་པ་
གསེར་ཁུང་བརྡོལ་བ་རྙེད་པ་ལྟར། བསྒྲུབ་པ་ཉམས་སུ་ལེན་པ་ལ། ཡིད་སྤྲོ་བ་དང་བཅས་སེམས་དང་
བ་དང་བཅ་
བཅས་པས་ཉམས་སུ་ལེན་པའོ། །གསུམ་པ་ཡིད་ཆེས་པའི་དད་པ་ནི། མས་བུ་ངོ་ཤེས་པ་ལྟར།
ཐུགས་རྗེ་ཆེན་པོ་ལ་ཡིད་ཆེས་ནས། ཐེ་ཚོམ་དང་ཡིད་གཉིས་ཀྱི་ཡུལ་དུ་མ་ཤོར་བར་ཉམས་སུ་ལེན་པའོ། །
དེ་ལྟར་དད་པ་གསུམ་དང་ལྡན་པས་ཐུགས་རྗེ་ཆེན་པོའི་བྱིན་རླབས་ཞུགས་ནས། ད་ལྟར་གྱི་འཁྲུལ་པའི་
སྣང་བ་ཞིག་སྣང་བ་རྫུན་དུ་ཤེས། མི་བདེན་པར་ཤེས། གང་ལ་ཡང་ཆགས་པ་དང་ཞེན་པ་མེད་པར་ཤེས།
དེ་ཙ་ན་དད་པ་བྱིན་རླབས་དང་འབྲལ་པ་ཡིན་ནོ། །
སྤྱི་དོན་གཉིས་པ་ཐུགས་རྗེ་ཆེ་ཆུང་གི་སྒོ་ནས་ཤན་འབྱེད་པ་ནི། ཐུགས་རྗེ་ལ་གསུམ། ཡངས་པ་
ནམ་མཁའ་ལྟ་བུའི་ཐུགས་རྗེ། གསལ་བ་ཉི་ཟླ་ལྟ་བུའི་( ༢༦༥བ)ཐུགས་རྗེ། རྒྱུན་ཆད་མེད་པ་ཆུ་བོ་ལྟ་བུའི་
ཐུགས་རྗེ་དང་གསུམ་མོ། །དང་པོ་ཡངས་པ་ནམ་མཁའ་ལྟ་བུའི་ཐུགས་རྗེ་ལ་གསུམ་ལས། དང་པོ་ནམ་
མཁའ་མཐའ་བྲལ་གྱི་སྙིང་རྗེ་འཛིན་པ་མེད་པ་དང་། གཉིས་པ་ནམ་མཁའ་ལྟར་སེམས་ཅན་ལ་སྙིང་རྗེ་
ཕྱོགས་རིས་མེད་དུ་སྐྱེ་བ་དང་། གསུམ་པ་ནམ་མཁའ་ལྟར་སྐྱེ་མེད་ཀྱི་དོན་རྟོགས་ཙམ་ན་གང་ཡང་ཤོང་
ཡངས་ཆེ་བས་སྟོང་པར་རྟོགས་པའོ། །གཉིས་པ་གསལ་བ་ཉི་ཟླ་ལྟ་བུའི་ཐུགས་རྗེ་ལ་གསུམ་ལས་དང་པོ་
ཉི་ཟླ་གསལ་བ་ལྟར་རིག་པ་གསལ་ལ་དངས་པ་ཤུགས་ལ་འཆར་བ་དང༌། གཉིས་པ་ཉི་ཟླ་དྲོ་བ་དང་།
བསིལ་བ་ལྟར་སྟོང་པ་དང་སྙིང་རྗེ་ཟུང་དུ་འཆར་བ་དང་། གསུམ་པ་ཉི་ཟླ་ཀུན་ལ་གསལ་བ་ལྟར། སྙིང་རྗེ་
དང་སྟོང་པས་སེམས་ཅན་ཐམས་ཅད་ཀྱི་བློའི་མ་རིག་པའི་མུན་པ་སེལ་བར་བྱེད་པའོ། །དེ་ལ་སྙིང་རྗེ་སྐྱེ་བ་
ནི་སྙིང་རྗེ་ཆུང་ངུ་སྟོང་པ་དང་སྙིང་རྗེ་ཆེན་པོའོ། །གསུམ་པ་རྒྱུན་ཆད་མེད་པ་ཆུ་བོ་ལྟ་བུའི་སྙིང་རྗེ་ལ་གསུམ་
ལས། དང་པོ་ཆུ་བོ་རྒྱ་མཚོར་འཁྱིལ་ཞིང་གཏིང་ཟབ་པ་ལྟར། ཐུགས་རྗེ་ཆེན་པོའི་དགོངས་པ་ཆོས་ཀྱི་
དབྱིངས་ལས་མི་གཡོ་བ་ཡིན་ནོ། །གཉིས་པ་ཆུ་བོ་འབབ་པ་རྒྱུན་ཆད་མེད་པ་ལྟར། ཐུགས་རྗེ་ཆེན་པོའི་
རིག་པའི་ཡེ་ཤེས་དུས་དང་རྣམ་པ་ཐམས་ཅད་དུ་རྒྱུན་ཆད་མེད་པའོ། །གསུམ་པ་ཆུ་གཅིག་ཕྱིར་འོངས་པས
• 447 -



མ་ཎི་བཀའ་འབུམ།
-
སོ་མ་རྒྱུན་དུ་འབབ་པ་ལྟར། ཐུགས་རྗེ་ཆེན་པོའི་ཐུགས་རིག་པའི་རྩལ་ཁ་ཡེ་ཤེས་སོ་མ་རྒྱུན་མི་ཆད་པར་
འཆར། རྣམ་རྟོག་མི་རྟོག་པར་འཆར། ཐུགས་རྗེ་ལ་རྒྱུན་ཆད་མེད་པས་ཐུགས་རྗེ་ཆེན་པོ་ཞེས་བྱའོ། །
སྤྱི་དོན་གསུམ་པ་གསལ་བ་གསུམ་གྱིས་ཉམས་སུ་བླངས་པ་ནི། ཨོཾ་མ་ཎི་པདྨེ་ཧཱུྃ། ལུས་ལྷར་
གསལ་བ། ངག་སྔགས་སུ་གསལ་བ། ཡིད་ཆོས་ཉིད་དུ་གསལ་བ་དང་གསུམ་མོ། །དང་པོ་ལུས་ལྷར་
གསལ་བ་ལ་གསུམ་ལས། དང་པོ་ལྷའི་རྣམ་པར་གསལ་བ་ནི། ཨོཾ་མ་ཎི་པདྨེ་ཧཱུྃ། ཞེས་བརྗོད་པས་བདག་
གི་ལུས་ངག་ཡིད་གསུམ་གྱི་(༢༦༦ན)སྒྲིབ་པ་དཀར་སངས་ལ་སྐད་ཅིག་གིས་དག་ནས། ལུས་ཐུགས་རྗེ་
ཆེན་པོའི་སྐུར་གྱུར་ཏེ། སྐུ་མདོག་དཀར་པོ་ཞལ་གཅིག་ཕྱག་བཞི་པ་ཞབས་གཉིས་ཉི་ཟླ་པདྨའི་གདན་
ལ་བཞུགས་པར་བསྒོམ་མོ། །གཉིས་པ་ལྷའི་བརྡ་རྟགས་སུ་གསལ་བ་ནི། ཞལ་གཅིག་ནི་སེམས་ཅན་ལ་
ཐུགས་རྗེས་གཟིགས་པ། ཕྱག་བཞི་ནི་ཚད་མེད་པ་བཞིས་སེམས་ཅན་གྱི་དོན་མཛད་དེ། ཞབས་གཉིས་ནི་
འགྲོ་བའི་དོན་ལ་ཐབས་ཤེས་ཟུང་འཇུག་གིས་མཉམ་པར་བཞུགས་པ། སྐུ་མདོག་དཀར་པོ་ནི། འཁོར་བའི་
སྐྱོན་གྱིས་མ་གོས་པས་དྲི་མ་མེད་པར་དག་པའོ། །གཡས་པ་ཤེལ་ཕྲེང་བསྣམས་པ་ནི། འཁོར་བ་བྱང་
ཆུབ་ཏུ་འདྲེན་པའོ། །གཡོན་པ་པདྨ་བསྣམས་པ་ནི། འཁོར་བར་སེམས་ཅན་གྱི་དོན་མཛད་ཀྱང་འཁོར་
བའི་སྐྱོན་གྱིས་མ་གོས་པའོ། །ཕྱག་གཉིས་ཐུགས་ཀར་ཐལ་མོ་སྦྱར་བ་ནི། ཆོས་ཉིད་སྟོང་པ་དང་སྙིང་རྗེ་
དབྱེར་མེད་པ་སེམས་ཅན་ཐམས་ཅད་ལ་མཉམ་པར་སྦྱོར་བའོ། །རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་
པ་ནི། འདོད་ཡོན་མ་སྤངས་པར་ཆོས་ཉིད་རོལ་པའི་རྒྱན་དུ་ཤར་བའོ། །དབུ་ལ་རིན་པོ་ཆེའི་རྒྱན་དང་
དབུའི་གཙུག་ན་སངས་རྒྱས་སྣང་བ་མཐའ་ཡས་བཞུགས་པ་ནི། སངས་རྒྱས་ཐམས་ཅད་ཀྱི་ཡོན་ཏན་
དང་ལྡན་པ་པདྨའི་རིགས་འཛིན་པའོ། །གདན་ཉི་ཟླ་ནི་ཐབས་ཤེས་ཀྱི་འགྲོ་དོན་ཕྱོགས་མེད་དུ་བྱེད་
པའོ། །པདྨའི་གདན་ནི། འཁོར་བར་སེམས་ཅན་ལ་ཐུགས་རྗེས་ཆགས་ཀྱང་འཁོར་བའི་སྐྱོན་གྱིས་མ་
གོས་པའི་བརྡའོ། །གསུམ་པ་ལྷའི་ངོ་བོར་གསལ་བ་ནི། ལྷ་ཐུགས་རྗེ་ཆེན་པོ་ལོགས་ན་ཡོད་པ་ཅིག་བསྒོམ་
པ་མ་ཡིན་ཏེ། རང་གི་སེམས་ཀྱི་ངོ་བོ་ལྷར་གསལ་བས་གཞན་ནས་སྤྱན་དྲངས་ནས། མཆོད་མི་དགོས་
པར་རང་དང་གཉིས་སུ་མེད་པ་ཡིན་ནོ། །དེ་ཡང་དང་པོ་དངོས་པོ་དང་མཚན་མར་མི་བསྒོམ། ཆུ་ཟླའམ་
ཆ 448 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
འོད་ཀྱི་གཟུགས་བརྙན་ལྟར་འོད་ཀྱི་རང་བཞིན་དུ་བསྒོམ། ངག་སྔགས་སུ་གསལ་བ་ལ་གསུམ་ལས
དང་པོ་ཕྱི་མདོ་སྡེ་ལྟར་ཕན་ཡོན་གྱི་སྒོ་(༢༦༦བ)ནས་བཟླས་པ་ནི། རི་རབ་ཀྱི་སྟེང་ན་ཉི་ཟླ་པདྨའི་གདན་
སྟེངས་སུ། རང་ཐུགས་རྗེ་ཆེན་པོར་བསྒོམས་ལ་བཟླས་ཏེ་སྒྲ་ཆེ་བ་རྔ་བོ་ཆེ་བརྡུངས་པ་ལྟར་བཟླས། དེ་
ལ་ཡོན་ཏན་རྣམ་པ་གསུམ་དང་ལྡན་ཏེ། དང་པོ་སྐུ་ཆེ་བའི་ཡོན་ཏན་ནི། རང་གི་སྙིང་ག་ནས་འོད་ཟེར་ཉི་
མ་ཤར་བ་ལྟ་བུ་འཕྲོས་པས། ནམ་མཁའ་དང་། ས་རྡོ་དང་། རི་བྲགས་དང་རྩི་ཤིང་ནགས་ཚལ་ཐམས་
ཅད་ཐུགས་རྗེ་ཆེན་པོའི་སྐུར་བསམ་མོ། །གཉིས་པ་གསུང་ཆེ་བའི་ཡོན་ཏན་ནི། རྣ་བར་སྒྲ་ཐོས་ཚད་ཡི་
གེ་དྲུག་པའི་སྒྲར་བསམ། ལྷ་དང་། མི་དང་། ལྷ་མ་ཡིན་དང་། འདྲེ་སྲིན་དང་། ཡི་དགས་དང་། བྱོལ་སོང་
ལ་སོགས་པ་མ་ཎིའི་སྒྲ་ཐོས་ཚད་ཐམས་ཅད་དམྱལ་བར་མི་ལྟུང་ངོ༌། །གསུམ་པ་ཐུགས་ཆེ་བའི་ཡོན་ཏན་
ནི། ཐུགས་རྗེ་ཆེན་པོའི་ཐུགས་ཕྱོགས་རིས་མེད་པར་སེམས་ཅན་ཀུན་ལ་ཁྱབ་པས་སེམས་ཅན་ཐམས་
ཅད་ཀྱི་སྡིག་སྒྲིབ་འཛད་པ་ཡིན་ནོ། །ཡི་གེ་དྲུག་པ་རྡོ་རྗེའི་སྒྲ། །འཇམ་དབྱངས་ཆེན་པོའི་སྒྲ་ཆེ་བ། །ཞེས་
གསུངས་སོ། །གཉིས་པ་གསང་སྔགས་ལྟར་ལྷ་མཆོད་གཤེགས་ཀྱི་སྒོ་ནས་བཟླས་པ་ལ་གསུམ་སྟེ། དང་
པོ་ཞི་བའི་ཚུལ་གྱི་སྒོ་ནས་བཟླས་པ་ནི། རང་ཐུགས་རྗེ་ཆེན་པོའི་སྐུ་རུ་བསྒོམས་པའི་བ་སྤུའི་ཁུང་བུ་ན་
ཚུར་ཐུགས་རྗེ་ཆེན་པོའི་སྐུ་ཆུང་ཆུང་མང་པོ་ཁ་ནང་དུ་བསྟན་ནས་ཁོང་པའི་ནང་ན་ཡར། ཨོཾ་མ་ཎི་པདྨེ་ཧཱུཾ།
ཞེས་པའི་སྒྲ་དི་རི་རི་ཡོད་པར་བསམས་ཏེ། དེ་རྣམས་ཀྱི་འོད་ཟེར་ཕྱིར་འཕྲོས་པས། ཕྱོགས་བཅུའི་བླ་མ་
དང༌། ཡི་དམ་ཐུགས་རྗེ་ཆེན་པོ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕོག་པས་
སྐུ་གསུང་ཐུགས་མཉེས་པའི་མཆོད་པ་ཕུལ། དམ་ཚིག་ཉམས་ཆགས་ཐམས་ཅད་བསྐངས་ནས། སྐུ་གསུང་
ཐུགས་ཀྱི་དངོས་གྲུབ་ཚུར་འདུས་པར་བསྒོམ་མོ། །གཉིས་པ་ཁྲོ་ཚུལ་དུ་བཟླས་པ་ནི། བདག་གི་བ་སྤུའི་
ཁུང་བུ་བུ་ག་ཐམས་ཅད་ཁྲོ་བོ་ཁ་ཕྱིར་བལྟས་པས་གང་ནས། ཡི་གེ་དྲུག་པའི་སྒྲ་དི་རི་རི་བསྒྲགས་པས་
བགེགས་དང་ལོག་འདྲེན་བར་ཆད་ཐམས་ཅད་(༢༦༧ན)ལ་འོད་ཟེར་མེའི་ཚ་ཚ་ལྟ་བུ་ཕོག་པས། དེ་
རྣམས་ཐམས་ཅད་ཀྱི་སེམས་ཀྱི་གདུག་རྩུབ་ཞི་ནས་བྱང་ཆུབ་ཀྱི་སེམས་སྐྱེས་པར་བསམ་མོ། །གསུམ་པ་
ཞི་ཁྲོ་གཉིས་མེད་དུ་བཟླས་པ་ནི། ཡི་གེ་དྲུག་པའི་འོད་ཟེར་རྣམ་པ་ལྔ་འཕྲོས་པས། དེ་རྣམས་ཀྱི་ལུས་ལ་
- 449 -



མ་ཎི་བཀའ་འབུམ།
འོད་ཟེར་གྱིས་ཁྱབ་པས་སྡིག་སྒྲིབ་ཐམས་ཅད་བྱ་སྒྲོ་མེས་ཚིག་པ་བཞིན་བསྲེགས་ནས་མི་གནས་པར་
སྒོམ་མོ། །གསུམ་པ་མཁའ་འགྲོའི་བྱིན་རླབས་བརྡའི་སྒོ་ནས་བཟླས་པ་ནི། གསུང་གཉིས་མེད་སྟོང་པའི་
སྒོ་ནས་བསྒྲགས་པ་ཡིན་ཏེ། ཡ་གི་སྤྱི་བོའི་གཙུག་ནས་མ་གི་རྐང་པའི་མཐིལ་ཡན་ཆད་ན། དྲན་བྱེད་
འགྱུ་བ་མི་མནོ་དགུ་མནོའི་སེམས་ཕུང་བྱེད་ཀུན་ཁྲོལ་ཅན། དགའ་དང་མི་དགའི་མཁན་པོ་དེ་ལ་ཁ་ནང་
དུ་ལོག་གིས་ལོག་ལ་བལྟའོ། །རྟོགས་མ་རྟོགས་ལ་ཁ་ཕྱིར་ལོག་ནང་ལོག་གཉིས་ལས་མེད་པས། ཤེས་
པ་ཁ་ཕྱིར་ཤོར་པའི་དུས་སུ་དབང་པོ་ཚོགས་དྲུག་གི་ཡུལ་ལ་ཤོར་བས་འཁྲུལ་པ་འབའ་ཞིག་འཆར་རོ། །
ནང་དུ་ལོག་པའི་དུས་སུ་དྲན་རྟོག་དེ་ལ་ངོས་བཟུང་མེད། དྲན་རྟོག་བྱེད་པའི་མཁན་པོ་མེད་པར་རང་
ཤར་རང་གྲོལ་ཡེ་ཤེས་འབའ་ཞིག་ཏུ་འཆར་རོ། །སེམས་ཉིད་སྟོང་པ་ཉིད་དེ་ལྟ་བ། དེ་ལ་མ་ཡེངས་པ་དེ་
བསྒོམ་པ། རིག་སྟོང་གཉིས་སུ་མེད་པའི་དོན་དང་མི་འབྲལ་བ་དེ་སྤྱོད་པ། ལྟ་སྒོམ་སྤྱོད་པ་མཐར་ཕྱིན་
པ་འབྲས་བུའོ། །འདི་ནི་མཁའ་འགྲོ་མ་རྣམས་ཀྱིས་ལུས་ངག་ཡིད་གསུམ་ལ་བྱིན་གྱིས་བརླབས་པས་
ལུས་ལ་བདེ་བ། ངག་ལ་ནུས་པ། སེམས་ལ་རྟོག་པ་འབྱུང་ངོ་། །སེམས་ཆོས་ཉིད་དུ་གསལ་བ་ལ་གསུམ།
དང་པོ་ཕྱི་ལྟར་བཞག་པ་ནི། ཤེས་པ་བྱིངས་པའམ། གཉིད་དུ་སོང་བའི་དུས་སུ་སེམས་གཟེངས་བསྟོད།
རིག་པ་གསལ་བཏབ། སྙིང་པོ་བྲག་ཁ་ནས་ཆུ་འབབ་པ་བཞིན་དུ་བཟླས་སོ། །གཉིས་པ་ནང་ལྟར་བཞག་
པ་ནི། ཁམས་མི་བདེ་བའམ། ངལ་ཆད་པའི་དུས་སུ། ཤེས་པ་ལྷོད་དེ་ཤིག་གེ་བུན་ནེ་སེང་ངེ་བཞག །སྙིང་
པོ་ཤུབ་ཤུབ་བཟླས་སོ། །གསུམ་(༢༦༧བ)པ་གསང་བ་ལྟར་བཞག་པ་ནི། རྒོད་ཅིང་རྟོག་པ་མང་ན་རྟོག་པ་
མ་བཅོས་མ་བསྒྱུར་བར་རང་ཤར་རང་གྲོལ་དུ་བཞག །ཤེས་པ་གནས་ལུགས་སུ་བཞག ། སྙིང་པོ་ཡིད་ལ་
ཝལ་ཝལ་བཟླས། རིག་པ་གསལ་དག་སྟོང་པ་ལ་གནས་པ་སེམས་ཆོས་ཉིད་དུ་གསལ་བ་ཡིན་ནོ། །
སྤྱི་དོན་བཞི་པ་ཕྱི་ནང་གསང་བ་དྲུག་ཚན་སུམ་ཅུ་རྩ་གཉིས་ཀྱིས་ཡི་གེ་དྲུག་པའི་དོན་བཤད་པ་
ལ་གསུམ་སྟེ། ཕྱི་དང་ནང་དང་གསང་བའོ། །དང་པོ་ཕྱི་མདོ་སྡེ་ལྟར་སྦྱར་བའི་གདམས་པ་ལ་གསུམ་སྟེ།
ཨོཾ་མ་ཎི་པདྨེ་ཧཱུཾ་ཞེས་པ་ལ། དང་པོ་ཕ་རོལ་ཏུ་ཕྱིན་པ་དྲུག་དང་སྦྱར་ན། ཨོ་སྦྱིན་པའི་ཕ་རོལ་ཏུ་ཕྱིན་པ་
དང༌། མ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། ཎི་བཟོད་པའི་ཕ་རོལ་ཏུ་ཕྱིན་པ་དང་། པད་བརྩོན་འགྲུས་
ཟླ་ ན་
- 450 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཀྱི་ཕ་རོལ་ཏུ་ཕྱིན་པ་དང་། མེ་བསམ་གཏན་གྱི་ཕ་རོལ་ཏུ་ཕྱིན་པ་དང་། ཧཱུྃ་ཤེས་རབ་ཀྱི་ཕ་རོལ་ཏུ་ཕྱིན་
པའོ། །གཉིས་པ་སྡོམ་པ་དང་སྦྱར་ན། ཨོཾ་ཉན་ཐོས་ཀྱི་སྡོམ་པ་བསྲུང་། མ་བྱང་ཆུབ་སེམས་དཔའི་སྡོམ་པ་
བསྲུང་། ཎི་བསྙེན་གནས་ཀྱི་སྡོམ་པ་བསྲུང་། པད་དགེ་བསྙེན་གྱི་ སྡོམ་པ་བསྲུང་། མེ་ ཚངས་སྤྱོད་ཀྱི་
སྡོམ་པ་བསྲུང་། ཧཱུྃ་རིགས་འཛིན་གྱི་སྡོམ་པ་བསྲུང་ངོ༌། །གསུམ་པ་སྒྲིབ་སྦྱོང་དང་སྦྱར་ན། ཨོཾ་འགྲོ་དོན་
ཚད་མེད་པས་ལུས་ཀྱི་སྒྲིབ་པ་སྦྱོང་། མ་བྱམས་པ་ཚད་མེད་པས་ངག་གི་སྒྲིབ་པ་སྦྱོང་། ཎི་སྙིང་རྗེ་ཚད་
མེད་པས་ཡིད་ཀྱི་སྒྲིབ་པ་སྦྱོང་། པད་དགའ་བ་ཚད་མེད་པས་ཉོན་མོངས་པའི་སྒྲིབ་པ་སྦྱོང་། མེ་བཏང་
སྙོམས་ཚད་མེད་པས་བག་ཆགས་ཀྱི་སྒྲིབ་པ་སྦྱོང་། ཧཱུཾ་ཆོས་ཉིད་ཚད་མེད་པས་ཤེས་བྱའི་སྒྲིབ་པ་སྦྱོང་ངོ༌། །
གཉིས་པ་ནང་གསང་སྔགས་དང་སྦྱར་བའི་གདམས་པ་ལ་གསུམ་ལས། ཕྱི་ཐུབ་པ་དྲུག་དང་སྦྱར་ན།
སོ་
ལྷའི་ཐུབ་པས་ལྷ་ལྟུང་བའི་སྡུག་བསྔལ་སྦྱོང་ངོ༌། །མ་ལྷ་མ་ཡིན་གྱི་ཐུབ་པས་ལྷ་མ་ཡིན་འཐབ་
ཐབ་རྩོད་ཀྱི་
སྡུག་བསྔལ་སྦྱོང་ངོ༌
། །ཎི་མིའི་ཐུབ་པས་མི་འགྱུར་བའི་སྡུག་བསྔལ་སྦྱོང་ངོ༌། །པད་བྱོལ་སོང་གི་ཐུབ་པས་
བྱོལ་སོང་བཀོལ་སྤྱད་ཀྱི་སྡུག་བསྔལ་སྦྱོང་ངོ༌། །མེ་ཡི་དགས་ཀྱི་ཐུབ་པས་ཡི་(༢༦༨ན)དགས་བཀྲེས་
སྐོམ་གྱི་སྡུག་བསྔལ་སྦྱོང་ངོ༌། །ཧཱུྃ་དམྱལ་བའི་ཐུབ་པས་དམྱལ་བ་ཚ་གྲང་གི་སྡུག་བསྔལ་སྦྱོང་ངོ་། །ནང་
ཡབ་ཡུམ་དྲུག་མཁའ་འགྲོ་དྲུག་ཉོན་མོངས་པ་དྲུག་འཇོམས་པ་དང་སྦྱར་ན། ཨོ་རིགས་ཐམས་ཅད་
འདུས་པ་ཐུགས་རྗེ་ཆེན་པོ། ཡུམ་ཡི་གེ་དྲུག་མ། ཐམས་ཅད་མཁའ་འགྲོ །ཉོན་མོངས་པ་ཐམས་ཅད་
འཇོམས། མ་རྣམ་པར་སྣང་མཛད། ཡུམ་སངས་རྒྱས་སྤྱན་མ། སངས་རྒྱས་མཁའ་འགྲོ། ཉོན་མོངས་པ་
གཏི་མུག་འཇོམས། ཎི་རྡོ་རྗེ་སེམས་དཔའ། ཡུམ་ཀུན་ཏུ་བཟང་མོ། །རྡོ་རྗེ་མཁའ་འགྲོ །ཉོན་མོངས་པ་
ཞེ་སྡང་འཇོམས། པད་རིན་ཆེན་འབྱུང་ལྡན། ཡུམ་མཱ་མ་ཀཱི །རིན་ཆེན་མཁའ་འགྲོ། ཉོན་མོངས་པ་ང་རྒྱལ་
འཇོམས། མེ་སྣང་བ་མཐའ་ཡས། ཡུམ་གོས་དཀར་མོ། པདྨ་མཁའ་འགྲོ །ཉོན་མོངས་པ་འདོད་ཆགས་
འཇོམས། ཧཱུྃ་དོན་ཡོད་གྲུབ་པ། ཡུམ་དམ་ཚིག་སྒྲོལ་མ། ལས་ཀྱི་མཁའ་འགྲོ །ཉོན་མོངས་པ་ཕྲག་དོག་
འཇོམས་སོ། །གསང་བ་སྐུ་དྲུག་ཡེ་ཤེས་དྲུག་དང་སྦྱར་ན། ཨོ་ཆོས་ཀྱི་སྐུ། ཆོས་དབྱིངས་ཀྱི་ཡེ་ཤེས། མེ་
ལོང་ལྟ་བུའི་ཡེ་ཤེས། ཎི་སྤྲུལ་སྐུ། མཉམ་པ་ཉིད་ཀྱི་ཡེ་ཤེས། པད་ངོ་བོ་ཉིད་སྐུ། སོ་སོར་རྟོག་པའི་ཡེ་ཤེས།
- 451 -



མ་ཎི་བཀའ་འབུམ།
མེ་མངོན་པར་བྱང་ཆུབ་པའི་སྐུ། བྱ་བ་ནན་ཏན་གྱི་ཡེ་ཤེས། ཧཱུྃ་རྡོ་རྗེ་ལྟ་བུའི་སྐུ་མི་འགྱུར་བར་བསྟན་པ་ལྷན་
ཅིག་སྐྱེས་པའི་ཡེ་ཤེས་སོ། །གསུམ་པ་གསང་བ་ཆོས་ཉིད་དང་སྦྱར་བའི་གདམས་པ་གསུམ་ནི། དང་པོ་
ཆོས་ཉིད་དོན་གྱི་གནད་དང་སྦྱར་ན། ཨོ་གཞི་མ་བཅོས་པའི་གནད། མ་ལམ་མ་འགག་པའི་གནད། ཎི་
ཉོན་མོངས་པ་ཡེ་ཤེས་སུ་ལོག་པའི་གནད། པད་ཐབས་ཤེས་དབྱེར་མེད་པའི་གནད། མེ་ཡེ་ཤེས་རང་
བྱུང་རྣམ་རྟོག་སྲེག་པའི་གནད། ཧཱུྃ་རིག་པ་དབང་དུ་འདུས་པའི་ཆོས་ཉིད་རང་ལ་འབྱུང་བའི་གནད་དོ། །
གཉིས་པ་ཆོས་ཉིད་ཀྱི་དོན་ལ་དྲུག །ཨོ་ཡེ་ཤེས་རང་གསལ་གྱི་ཆོས་ཉིད་ཀྱི་དོན། མ་སྙིང་པོ་(༢༦རབ)
ཆོས་ཉིད་ཀྱི་དོན། ཎི་འཁོར་བ་རང་ལོག་ཆོས་ཉིད་ཀྱི་དོན། པད་ཆོས་དབྱིངས་ཡེ་ཤེས་གཉིས་སུ་མེད་པ་
ཆོས་ཉིད་ཀྱི་དོན། མེ་རྣམ་པར་རྟོག་པའི་བག་ཆགས་དབྱིངས་སུ་སྲེག་པ་ཆོས་ཉིད་ཀྱི་དོན། ཧཱུྃ་འགྱུར་མེད་
ཐུགས་ཀྱི་ཆོས་ཉིད་དོ། །གསུམ་པ་ལྟ་སྒོམ་སྤྱོད་པའི་གནད་ནི། ཨོ་ལྟ་བ་ཚོགས་དྲུག་ལྷུག་པའི་ཡུལ། མ་མ་
བཅོས་སེམས་འཛིན་མེད་པའི་སྒོམ་པ། ཎི་མི་མཐུན་སྤྱོད་པ་རང་ལོག །པད་འབྲས་བུ་གཉིས་མེད་ཆོས་སྐུ་
རང་བྱུང༌། མེ་དམ་ཚིག་སྐྱོན་མེད་བག་ཆགས་དང་རང་དག །ཧཱུཾ་ཆོས་ཉིད་རང་བྱུང་རིག་པ་ཡེ་ཤེས་ལ་འདུས་
སོ། །
སྤྱི་དོན་ལྔ་པ་དག་པ་རྣམ་པ་གསུམ་གྱི་ཉམས་ལེན་སྲང་དུ་གཞུག་པ་ལ་གསུམ་སྟེ། ཉམས་ལེན་
དག་པ། སྤྱོད་ལམ་དག་པ། འབྲས་བུ་དག་པའོ། །དང་པོ་ཉམས་ལེན་དག་པ་ལ་གསུམ་སྟེ། དང་པོ་སྐྱེ་
ཤིས་འཇིགས་ནས་དད་པ་ལ་སྐྱོ་ངལ་མེད་པ། ཆུ་བོ་བཞིན་དུ་རྒྱུན་ཆད་མེད་པར་རྫས་དང་ཡོ་བྱད་ཀྱིས་
བླ་མ་དཀོན་མཆོག་མཆོད་པ་གལ་ཆེ། གཉིས་པ་ལྟ་སྒོམ་དག་པ་ནི། སེམས་ཉིད་གསལ་ལ་དག་པ་འདི་
ལ་རྣམ་རྟོག་གི་དྲི་མས་མ་གོས་པར་གསལ་ལ་འཛིན་པ་མེད་པ་ལ་དུས་རྒྱུན་དུ་ལྟ་ཞིང་མི་འབྲལ་བའི་
ཉམས་ལེན། དུས་རྟག་ཏུ་ཡི་གེ་དྲུག་པ་བཟླས་པ་གལ་ཆེ། གསུམ་པ་དམ་ཚིག་དག་པ་ནི། རང་གི་སེམས་
ཀྱིས་མ་ཁྲེལ་བར་གཡོ་སྒྱུ་དང་ཟོལ་ཟོག་མེད་པ། མ་ཡེངས་པར་དྲན་པས་བཟུང་ལ། དགེ་སྦྱོར་རང་
ལུགས་སུ་བྱེད་པ་གལ་ཆེའོ། །གཉིས་པ་སྤྱོད་ལམ་དག་པ་ལ་གསུམ་སྟེ། དང་པོ་ཕྱི་གཡེང་བ་དང་འདུ་
འཛིའི་དབང་དུ་མི་བཏང་། འགྲོ་ཉལ་འདུག་སྡོད་ཐམས་ཅད་དུ་ཐུགས་རྗེ་ཆེན་པོའི་སྐུར་བསྒོམས་ལ་
- 452 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ངག་ཏུ་ཡི་གེ་དྲུག་པ་བཟླས། གཉིས་པ་ནང་ཉོན་མོངས་པ་དང་། རྣམ་རྟོག་གི་དབང་དུ་མི་བཏང་། དྲན་
པའི་རྩིས་ཟིན་པར་བྱས་ལ། ཉོན་མོངས་པ་དང་རྣམ་རྟོག་ཕྲ་རགས་ཅི་བྱུང་ཡང་རྗེས་ཕྱིར་མི་བཏང་།
སྐྱེས་པ་དང་གྲོལ་བ་དུས་མཉམ་དུ་བཏང་ངོ༌། །གསུམ་པ་ལེ་ལོ་དང་བཏང་སྙོམས་ཀྱི་(༢༦༩ན)དབང་དུ་
མི་བཏང་། བརྩོན་འགྲུས་དང་ཡིད་ཆེས་ཀྱིས་ཟིན་པར་བྱས་ལ། ཐེ་ཚོམ་དང་ཡིད་གཉིས་མེད་པར་ངེས་
ཤེས་གདེངས་དང་ལྡན་པར་བྱའོ། །གསུམ་པ་འབྲས་བུ་དག་པ་ལ་གསུམ། དང་པོ་ལུས་ལོངས་སྤྱོད་
རྫོགས་པའི་སྐུར་དག་པ་ནི། ལུས་གསལ་བས་ལྷ་སྣང་ལ་རང་བཞིན་མེད། རང་བྱུང་རང་ཤར་དུ་འདུག་
པ་དེ་ལུས་ལྷ་རུ་དག་པ་ཡིན་ནོ། །གཉིས་པ་ངག་སྤྲུལ་པའི་སྐུར་དག་པ་ནི། ངག་ཏུ་ཡི་གེ་དྲུག་པ་བགྲངས་
པས་འགྲོ་དྲུག་གི་སྒྲིབ་པ་སྦྱོང་། སྡུག་བསྔལ་གཏན་ནས་སངས། སྐྱེ་སྒོ་བཀག །བྱང་ཆུབ་ལམ་སྣ་དྲངས་
པས་ངག་སྔགས་སུ་དག་པ་ཡིན་ནོ། །གསུམ་པ་ཡིད་ཆོས་སྐུར་དག་པ་ནི། སེམས་ཆོས་ཉིད་མཉམ་པ་རིས་
མེད་མ་བཅོས་མ་བསླད་པར་རང་ཤར་རང་གྲོལ་ཆོས་ཉིད་ཀློང་ལ་གཏད་པས། ཉོན་མོངས་པ་དང་རྣམ་
རྟོག་རྗེས་མེད་པས་རང་ཤར་རང་གྲོལ་བར་འགྱུར་ཏེ། ཡིད་སྐྱེ་བ་མེད་པ་ཆོས་སྐུར་དག་པ་ཡིན་ནོ། །
སྤྱི་དོན་དྲུག་པ་སྤྱིའི་གནད་རྣམ་པ་གསུམ་གྱིས་ལྟ་བ། སྒོམ་པ། སྤྱོད་པ་གསུམ་གྱི་གནད་བསྒོམ་
པ་ནི། ལྟ་བས་ཐག་བཅད། ཉམས་སུ་ཏིང་ངེ་འཛིན་གྱིས་བླངས། སྤྱོད་པས་ལ་དོར་བ་དང་གསུམ། དང༌
པོ་ཐག་ལྟ་བས་བཅད་པ་ལ་གསུམ་སྟེ། དང་པོ་སངས་རྒྱས་ལོག་ན་མེད་པར་ཐག་བཅད་པ་ནི། ཐུགས་
རྗེ་ཆེན་པོའི་ཐུགས་སྟོང་གསལ་ཀུན་ལ་ཁྱབ་པར་ཕྱོགས་རིས་མེད་པར་འདུག་པ་དེ་ཀ་སེམས་ཅན་
ཐམས་ཅད་ལ་ཡོད་པ་ཡིན་ནོ། །གཉིས་པ་འཁོར་བ་སྤང་དུ་མེད་པར་ཐག་བཅད་པ་ནི། འཁོར་བའི་སྣང་
བ་འགྲོ་དྲུག་གི་སྡུག་བསྔལ་རང་གི་སེམས་ལས་
ལས་བྱུང་། སེམས་རང་བྱུང་རང་ཤར་དུ་གྲོལ་བས། འཁོར་
བ་རང་གྲོལ་དུ་འགྲོ་བ་ཡིན་ནོ། །གསུམ་པ་འཁོར་བ་ཀ་ནས་དག་པར་ཐག་བཅད་པ་ནི། འཁོར་བ་ཀ་
ནས་དག་མྱ་ངན་ལས་འདས་པ་བླང་བྱ་དང་བྲལ་བས་ཉམས་སུ་བླང་རྒྱུ་མེད་པ་ཡིན་ནོ། །གཉིས་པ་ཉམས་
སུ་ཏིང་ངེ་འཛིན་གྱིས་བླངས་པ་ལ་གསུམ། དང་པོ་ཐུགས་རྗེ་ཆེན་(༢༦༩བ)པོའི་ལྟ་བ་ནི། ཕྱོགས་རིས་
མེད་པ་ནམ་མཁའ་དང་འདྲ། གང་དུ་ཡང་མ་གྲུབ། ཅིར་ཡང་མི་སྣང་། གར་ཡང་མ་འགག །གང་དུ་ཡང་
-453 -



མ་ཎི་བཀའ་འབུམ།
འཆར་བ་ཡེ་ནས་རང་ལ་གནས་པ་འདི་ཐུགས་རྗེ་ཆེན་པོའི་ལྟ་བ་ཡིན་པར་ངོས་བཟུང་། གཉིས་པ་ཐུགས་
རྗེ་ཆེན་པོའི་སྒོམ་པ་ནི། ཉི་ཟླ་ལྟར་ཕྱོགས་རིས་མེད་པར་གསལ་ཏེ། གང་དུ་ཡང་མ་སྒྲིབས། གར་ཡང་མ་
འགག་པར་རང་བྱུང་རང་ཤར་རང་གྲོལ་རྟོག་མེད་ལྷུན་གྱིས་གྲུབ་པ་འདི་ཐུགས་རྗེ་ཆེན་པོའི་སྒོམ་པ་ཡིན་
པར་ངོས་བཟུང་། གསུམ་པ་ཐུགས་རྗེ་ཆེན་པོའི་སྤྱོད་པ་ནི། ས་གཞི་དང་འདྲ་སྟེ་ཀུན་ཤོང་། །ཕྱོགས་རིས་
མེད་པ་གང་དུ་ཡང་མི་སྤོང་གར་ཡང་མི་ལེན་པས། བླང་དོར་བཟང་ངན་མེད་པར་རང་ཤར་རང་གྲོལ་དུ་
ཤེས་པ་དེ་ཐུགས་རྗེ་ཆེན་པོའི་སྤྱོད་པ་ཡིན་པར་ངོས་བཟུང་། གསུམ་པ་སྤྱོད་པས་ལ་དོར་བ་ལ་གསུམ།
དང་པོ་མཐུན་འཇུག་ཐབས་ཀྱི་སྤྱོད་པ་ནི། ཐུགས་རྗེ་ཆེན་པོ་སྒྲུབ་པའི་རྣལ་འབྱོར་པས། སེམས་ ཅན་ བློས་ མི་
བཏང་སུན་མི་འབྱིན་པར་ཐབས་སྣ་ཚོགས་ཀྱིས་ཆོས་ལ་གཟུད་པར་བྱའོ། །གཉིས་པ་རང་བྱུང་རང་
ཤུགས་ཀྱི་སྤྱོད་པ་ནི། ཐུགས་རྗེ་ཆེན་པོ་སྒྲུབ་པའི་རྣལ་འབྱོར་པས་སྤྱོད་པ་ལེ་ལོ་དང་ཚུལ་འཆོས་མི་བྱ་བར་
མ་བཅོས་ཤུགས་བྱུང་ལ་དྲན་པའི་རྩིས་ཟིན་པར་བྱས་ནས། སེམས་ཅན་ལ་སྙིང་རྗེ་རྒྱུན་མི་བཅད་དོ། །
གསུམ་པ་རིག་པ་བརྟུལ་ཞུགས་ཀྱི་སྤྱོད་པ་ནི། ཐུགས་རྗེ་ཆེན་པོ་སྒྲུབ་པའི་རྣལ་འབྱོར་པས་རི་ཁྲོད་འགྲིམ།
ཡི་གེ་དྲུག་པ་དབྱངས་སུ་བགྲང་། མཁའ་འགྲོ་གཅུན། ཡི་དམ་གནད་ལ་དབབ། མཁའ་འགྲོ་དབང་དུ་བསྡུ།
སྣང་བ་ཟིལ་གྱིས་གནོན་ལ་སྐལ་ལྡན་ཆོས་ལ་འཛུད་པར་བྱའོ། །
སྤྱི་དོན་བདུན་པ་དབྱེར་མེད་གསུམ་གྱིས་ངོ་སྤྲད་པ་ནི། སྣང་སྟོང་དབྱེར་མེད་ཀྱིས་ཕྱིའི་སྣང་བ་བཤིག །
རིག་སྟོང་དབྱེར་མེད་ཀྱིས་ནང་གི་རིག་པ་བཤིག །གསལ་སྟོང་དབྱེར་མེད་ཀྱིས་བར་གྱི་ཉམས་ལེན་བཤིག་
པའོ། །དང་པོ་སྣང་སྟོང་དབྱེར་མེད་ཀྱིས་ཕྱིའི་རིག་པ་བཤིག་པ་ལ་གསུམ། དང་པོ་སྣང་བ་སེམས་སུ་
(༢༧༠ན)ངོ་སྤྱད་པ་ནི། ད་ལྟར་གྱི་སྣང་བ་མིག་གི་ཡུལ་དུ་གཟུགས་ལ་སོགས་པ་དབང་པོ་ཚོགས་དྲུག་
གི་སྣང་བ་འདི་རྣམས་སེམས་ཀྱིས་ཡུལ་ལ་ཕར་དཔྱད་པས། ཐམས་ཅད་སེམས་ཀྱི་སྣང་བ་ཡིན་ནོ། །
གཉིས་པ་སེམས་སྟོང་པར་ངོ་སྤྲད་པ་ནི། སྣང་བར་བྱེད་པའི་མཁན་པོ་སེམས་ཡིན། སེམས་ལ་དངོས་པོ་
དང་མཚན་མ་མ་གྲུབ། སེམས་ཀྱི་ངོ་བོ་སྟོང་པ་ཡིན་ནོ། །གསུམ་པ་སྣང་སྟོང་དབྱེར་མེད་དུ་ངོ་སྤྲད་པ་ནི།
སྣང་བ་རང་སྣང་ཡིན། ངོ་བོ་སྟོང་པ་མ་འགག་པ། སེམས་སྟོང་པ་ལ་རིག་པའི་རྩལ་མ་འགགས་པས། སྣང་
- 454 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྟོང་དབྱེར་མེད་དུ་ངོ་སྤྲད་པས། སྣང་བ་མ་སྤངས་སྟོང་པ་མ་སྒྲུབ་པར་སྣང་སྟོང་དབྱེར་མེད་པ་རང་སར་
གྲོལ་བ་ཐུགས་རྗེ་ཆེན་པོའི་ལྟ་སྒོམ་ཡིན་ནོ། །གཉིས་པ་རིག་སྟོང་དབྱེར་མེད་ཀྱི་ནང་གི་རིག་པ་བཤིག་པ་
ལ་གསུམ། དང་པོ་རིག་པ་སྟོང་པར་ངོ་སྤྲད་པ་ནི། རིག་པ་གང་ཡིན་ན་རང་གི་དྲན་བྱེད་རིག་རིག་པོ་འདི་
ཡིན། འདི་ངོ་བོ་སྟོང་པ་གང་དུ་ཡང་མ་གྲུབ་པ་ཅིག་ཡིན་ནོ། །གཉིས་པ་སྟོང་པ་ཆོས་ཉིད་དུ་ངོ་སྤྲད་པ་ནི།
རིག་པའི་རང་བཞིན་སྟོང་པ་དེ་ཀ་ཆོས་ཉིད་ཡིན། ཆོས་ཉིད་དེ་ཀ་ཆོས་ཀྱི་དབྱིངས་ཡིན། གསུམ་པ་རིག་སྟོང་
དབྱེར་མེད་དུ་ངོ་སྤྲད་པ་ནི། རིག་སྟོང་རྩལ་མ་འགགས་པས་དྲན་རྟོགས་སུ་སྣ་ཚོགས་འཆར་བ་འདི། ཤར་
ཡང་དེ་ལ་ངོས་བཟུང་མེད་པས། ངོ་བོ་སྟོང་པར་འདུག་པས་རང་བྱུང་རང་ཤར་དུ་གྲོལ་བས་རྣམ་པར་
རྟོག་པ་མ་སྤངས་སྟོང་པ་མ་སྒྲུབ་པ་རིག་སྟོང་དབྱེར་མེད་དུ་ངོ་སྤྲད་པས་གྲོལ་བ། ཐུགས་རྗེ་ཆེན་པོའི་
ཐུགས་དགོངས་ཡིན་ནོ། །གསུམ་པ་གསལ་སྟོང་དབྱེར་མེད་ཀྱིས་བར་གྱི་ཉམས་ལེན་བཤིག་པ་ལ་གསུམ་
སྟེ། དང་པོ་སེམས་ཉིད་གསལ་ལ་མ་འགག་པར་ངོ་སྤྲད་པ་ནི། སེམས་ཉིད་རང་བྱུང་རང་ཤར་དུ་གསལ་
བ་དེ། ཆོས་ཉིད་མ་བཅོས་པའི་རྦ་ཀློང་ཡིན་ནོ། །གཉིས་པ་སྟོང་པ་མ་སྒྲིབས་པར་ངོ་སྤྲད་པ་ནི། ཆོས་སྐུ་
སྟོང་པ་དངོས་མེད་གང་ཅི་ཡང་གྲུབ་པ་མེད་པ་དེ་ཆོས་ཀྱི་དབྱིངས་ཡིན་ནོ། །གསུམ་པ་གསལ་སྟོང་(༢༧༠བ)
དབྱེར་མེད་དུ་ངོ་སྤྲད་པ་ནི། གསལ་ལ་མ་འགག་པའི་གསལ་ལེ་བ་དང༌། སྟོང་ལ་མ་སྒྲིབ་པའི་སིང་ངེ་བ་
གཉིས། རང་བྱུང་རང་གསལ་དུ་གྲོལ་བས། ཉམས་ལེན་ལ་བྱ་རྒྱུ་མེད་པར་བཤིག་པ་ཡིན་ནོ། །
སྤྱི་དོན་བརྒྱད་པ་ཟུང་འབྲེལ་གསུམ་གྱིས་གཉིས་མེད་ཀྱི་དོན་སྲང་དུ་གཞུག་པ་ལ་གསུམ་སྟེ།
སྙིང་རྗེ་དང་སྟོང་པ་ཟུང་དུ་འབྲེལ། ཐབས་དང་ཤེས་རབ་ཟུང་དུ་འབྲེལ། ལྟ་བ་དང་སྤྱོད་པ་ཟུང་དུ་འབྲེལ་
པ་དང་གསུམ་མོ། །དང་པོ་སྙིང་རྗེ་དང་སྟོང་པ་ཟུང་དུ་འབྲེལ་བ་ལ་གསུམ། དང་པོ་སྙིང་རྗེ་དང་སྟོང་པ་
ཟུང་དུ་འབྲེལ་པས་སེམས་ཅན་འཁོར་བའི་མཐར་མི་བཞག་སྟེ། ཐུགས་རྗེ་ཆེན་པོའི་རྣལ་འབྱོར་པས་
སེམས་ཅན་ལ་སྙིང་རྗེ་ཇི་ཙམ་བསྒོམས་ཀྱང་། སེམས་ཅན་འཁོར་བའི་མཐའ་ལས་མི་གྲོལ་བས། སྟོང་པ་
ཉིད་འཁོར་བ་རང་བཞིན་མེད་པར་བསྒོམས་པས། སྙིང་རྗེ་དང་སྟོང་པ་ཟུང་འབྲེལ་གྱིས་སེམས་ཅན་འཁོར་
བ་ལས་གྲོལ་ནུས་པ། ཐུགས་རྗེ་ཆེན་པོའི་མཛད་སྤྱོད་དོ། །གཉིས་པ་སྙིང་རྗེ་དང་སྟོང་པ་ཟུང་དུ་མ་འབྲེལ་
• 455 -



མ་ཎི་བཀའ་འབུམ།
ན་མྱ་ངན་ལས་འདས་པ་རྐྱང་པས་ཞི་བའི་སངས་རྒྱས་ཀྱི་ཡོན་ཏན་མི་འབྱུང་སྟེ། སྟོང་པ་ཆོས་ཉིད་ཀྱི་དོན་
དང༌། སྙིང་རྗེ་སེམས་ཅན་གྱི་དོན་གཉིས་འབྲེལ་ན་ཐམས་ཅད་མཁྱེན་པའི་སངས་རྒྱས་ཐོབ་པས། ཐུགས་
རྗེ་ཆེན་པོའི་དགོངས་སྤྱོད་དོ། །གསུམ་པ་སྟོང་པ་དང་སྙིང་རྗེ་དབྱེར་མེད་པས་སྟོང་པ་ལས་ཆོས་སྐུ། སྙིང་
རྗེ་ལས་གཟུགས་སྐུ་འཆར་བ་ཡིན་པས་ཐུགས་རྗེ་ཆེན་པོའི་འབྲས་བུ་ཡིན་ནོ། །གཉིས་པ་ཐབས་ཤེས་
ཟུང་དུ་འབྲེལ་པ་ལ་གསུམ་སྟེ། དང་པོ་ཐབས་ཤེས་ཟུང་དུ་མ་འབྲེལ་ན། ཐབས་རྐྱང་པས་འཁོར་བ་ལས་
མི་ཐར་ཏེ། སྦྱིན་པ་དང༌། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དེ་རྣམས་
ཀྱིས་འཁོར་བའི་བདེ་བ་ཙམ་ལས་འཚང་མི་རྒྱ་བས་ཐབས་རྐྱང་པ་ཡིན་ནོ། །ཤེས་རབ་ཀྱིས་དེ་ཐམས་
ཅད་རང་བཞིན་མེད་པར་བསྒོམས་པས་ཐབས་ཤེས་རབ་དང་ལྡན་པའོ། །གཉིས་པ་ཤེས་རབ་རྐྱང་པ།
(༢༧༡ན)སྟོང་པ་ཉིད་གཅིག་པུ་བསྒོམས་པས་སངས་རྒྱས་སྐུ་ལྔ་ཡེ་ཤེས་ལྔའི་བདག་ཉིད་ཅན་མི་ཐོབ་
པས། ཐབས་ཕ་རོལ་ཏུ་ཕྱིན་པ་ལྔ་ལ་སྤྱད་ནས། ཤེས་རབ་སྟོང་པ་ཉིད་སྤྲོས་བྲལ་གྱི་ངང་ལ་སྤྱོད་པ་ནི།
ཐུགས་རྗེ་ཆེན་པོའི་མཛད་སྤྱོད་ཡིན་ནོ། །གསུམ་པ་ཐབས་ཤེས་དབྱེར་མེད་ཀྱི་ཐབས་ནི། སེམས་ཅན་
གྱི་དོན་ལ་འདུས་བྱས་ལ་སྤྱོད། ཤེས་རབ་ནི། རང་དོན་དུ་སྟོང་ཉིད་བསྒོམས་ནས་འབྲས་བུ་སྐུ་གསུམ་
ཡེ་ཤེས་ལྔ་དང་ལྡན་པའི་སངས་རྒྱས་ཆོས་སྐུ་ལས། གཞན་དོན་དུ་ལོངས་སྐུ་དང་སྤྲུལ་སྐུ་གཉིས་ཀྱིས་
སེམས་ཅན་གྱི་དོན་བྱེད་པ་ནི། ཐུགས་རྗེ་ཆེན་པོའི་འབྲས་བུ་ཡིན་ནོ། །གསུམ་པ་ལྟ་བ་དང་སྤྱོད་པ་ཟུང་
དུ་འབྲེལ་བ་ལ་གསུམ། དང་པོ་ཡེ་ཤེས་རྩལ་གྱི་ལྟ་སྤྱོད་ནི། ལྟ་བས་ཆོས་ཐམས་ཅད་རིག་པའི་རྩལ་དུ་
རྟོགས་ནས་སངས་རྒྱས་གཞན་ནས་སྒྲུབ་རྒྱུ་མེད་ཀྱང་། སྤྱོད་པ་ལུས་ངག་ཡིད་གསུམ་ཐ་མལ་དུ་མ་སོང་
བར་ཐུགས་རྗེ་ཆེན་པོ་བསྒྲུབ་པ་ལ་བརྩོན་པར་བྱའོ། །གཉིས་པ་མཐུན་འཇུག་ཐབས་ཀྱི་སྤྱོད་པས་འགྲོ་
དོན་བྱ་བ་ནི། ལྟ་བས་འཁོར་བ་རང་བཞིན་མེད་པར་ཤེས། ཆོས་ཐམས་ཅད་སྟོང་པ་བདག་མེད་པར་གོ་
ཡང་སེམས་ཅན་ལ་སྙིང་རྗེ་རྒྱུན་མི་བཅད། འདུས་བྱས་ཀྱི་དགེ་བའི་རྩ་བ་ལ་འབད་པ་དྲག་པོས་བསྒྲིམས་
ལ། མཐུན་འཇུག་གི་སྤྱོད་པས་སེམས་ཅན་རྣམས་ཐབས་ཀྱིས་ཆོས་ལ་གཞུག་པར་བྱའོ། །གསུམ་པ་དགོངས་
པ་ཕྱོགས་བྲལ་གྱི་ལྟ་སྤྱོད་ནི། ལྟ་བ་ལ་འདོད་པའི་ཕྱོགས་མེད་པས་ཆོས་གང་ལ་ཡང་སྐུར་པ་མི་བཏབ།
པ་
- 456 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བསྒོམ་པ་ལ་དམིགས་པའི་ཡུལ་མེད་པས། སྣང་བའི་ཡུལ་ལ་མཚན་མར་མི་བཟུང་། སྤྱོད་པ་ལ་འདོད་
པའི་བློ་མེད་པས་བདག་འཛིན་གྱི་འཁྲི་བས་མི་བཅིང་། འབྲས་བུ་ལ་སྒྲུབ་པའི་རྒྱུ་མེད་པས། རེ་དོགས་
ཀྱི་བློས་མི་བཅིངས་པ་དེ་ནི་ཐུགས་རྗེ་ཆེན་པོའི་མཐར་ཐུག་གོ །
སྤྱི་དོན་དགུ་པ་སྤྱོད་ལམ་གྱི་རྣལ་འབྱོར་གསུམ་གྱིས་ཆོས་སྤྱོད་ལམ་རིམ་དུ་བསྒྱུར་བ་ལ་གསུམ་
སྟེ། ཆོས་ཉིད་སྤྱོད་ལམ་གྱི་རྣལ་འབྱོར་དང་ཟས་སྐོམ་(༢༧༡བ)གཏོར་མའི་རྣལ་འབྱོར་དང་། སྤྱོད་ལམ་
གྱི་རྣལ་འབྱོར་དང་གསུམ་མོ། །ཆོས་ཉིད་སྤྱོད་ལམ་ལ། དང་པོ་མཎྜལ་གྱི་རྣལ་འབྱོར་ནི། ཕྱིའི་མཎྜལ་
སའམ་ཤིང་། ནང་གི་མཎྜལ་མེ་ལོང་ངམ་རིན་པོ་ཆེ། གསང་བའི་མཎྜལ་སེམས་ཉིད་ལ་རིན་པོ་ཆེའི་རྒྱན་
བཀོད་ནས་སངས་རྒྱས་ཀྱི་ཞིང་ཁམས་དག་པར་བྱས་ལ་བྱིན་གྱིས་བརླབས་ནས་བླ་མ་དང་ཐུགས་རྗེ་
ཆེན་པོ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་འབུལ་ལོ། །གཉིས་པ་བསྐོར་བའི་རྣལ་
འབྱོར་ནི། ཐུགས་རྗེ་ཆེན་པོའི་སྐུ་གཅིག་ལ་ཕྱི་ལྟར་ན་སངས་རྒྱས་དང་བྱང་ཆུབ་སེམས་དཔའ་ཐམས་
ཅད། ནང་ལྟར་ན་བརྒྱུད་པའི་བླ་མ་ཐམས་ཅད། གསང་བ་ལྟར་ན་ཡི་དམ་མཁའ་འགྲོ་ཐམས་ཅད་བསྟིམ་
ལ། ཨོཾ་མ་ཎི་པདྨེ་ཧཱུྃ་ཞེས་བཟླས་ཤིང་བསྐོར་བ་བྱའོ། །རྟེན་ལ་འོད་བྱུང་ནས་རང་གི་ལུས་ལ་ཕོག་པས་
སྒྲིབ་པ་བྱང་བར་བསམས་ལ་བསྐོར་བ་བྱའོ། །གསུམ་པ་ཚ་ཚའི་སྤྱོད་ལམ་ནི། ཕྱིའི་ཚ་ཚ་འདག་པ། ནང་
གི་ཚ་ཚ་ཟན། གསང་བའི་ཚ་ཚ་རང་གི་ལུས་སྐུ་པར་དུ་བཅུག་ལ། ཨོཾ་མ་ནི་པདྨེ་ཧཱུྃ་ཞེས་བཟླས་ཤིང་
བཏབ་པས། ཕྱི་མཆོད་རྟེན་ལ་ནང་ཐུགས་རྗེ་ཆེན་པོར་ཀྲོང་ཀྲོང་བྱུང་བར་བསམ་མོ། །གཉིས་པ་ཟས་
སྐོམ་གཏོར་མའི་རྣལ་འབྱོར་ལ་གསུམ་ལས། དང་པོ་ཟས་ཀྱི་རྣལ་འབྱོར་ལ་རང་ཐུགས་རྗེ་ཆེན་པོར་
བསྒོམས་ནས་ཕྱི་བླ་མ་འཁོར་བཅས། མགྲིན་པ་ལོངས་སྤྱོད་ཀྱི་འཁོར་ལོར་བསམ། ནང་ཡེ་ཤེས་སེམས་
དཔའ་སྙིང་ག་ཆོས་ཀྱི་འཁོར་ལོར་བསམ། གསང་བ་མཁའ་འགྲོ་མ་ལྟེ་བ་སྤྲུལ་པའི་འཁོར་ལོས་བསམ།
ཟས་ ཨོ་ཨཱ༔ཧཱུྃ་གསུམ་གྱིས་བདུད་རྩིར་བྱིན་གྱིས་བརླབས་ལ། ལག་པ་གཡོན་འདོད་ཡོན་གྱི་ལྷ་མོས་
མཆོད་པར་བསམས་ནས། མགྲིན་པར་བླ་མ་བདུད་རྩིས་མཆོད། སྙིང་གར་ཡི་དམ་བདུད་རྩིས་མཆོད།
ལྟེ་བར་མཁའ་འགྲོ་བདུད་རྩིས་མཆོད། དེ་ནས་བཤང་གཅི་ཕྱིར་བྱོན་པ་ལ། ཨོཾ་མ་ཎི་པདྨེ་ཧཱུྃ་ཞེས་བརྗོད་
- 457 -



མ་ཎི་བཀའ་འབུམ།
ནས་སེ་གོལ་གཏོགས་ལ་ཡི་དགས་ལ་ཟས་སྐོམ་དུ་( ༢༧༢ན)བསྔོའོ། །གཉིས་པ་སྐོམ་གྱི་རྣལ་འབྱོར་ནི།
རང་ཐུགས་རྗེ་ཆེན་པོར་བསྒོམས་ལ། བྱིན་རླབས་གོང་དང་འདྲ། སྒོམ་བདུད་རྩི་དྲི་མ་མེད་པར་གོང་
ལྟར་བྱིན་གྱིས་བརླབས་ལ། ཨོཾ་མ་ཎི་པདྨེ་ཧཱུཾ་ཞེས་མགྲིན་པར་བླ་མ་བདུད་རྩིས་མཆོད། སྙིང་གར་ཡི་དམ་
བདུད་རྩིས་མཆོད་ལྟེ་བར་མཁའ་འགྲོ་བདུད་རྩིས་མཆོད། དྲི་ཆུ་འདོར་བའི་དུས་སུ། ཨོཾ་མ་ཎི་པདྨེ་ཧཱུཾ་ཞེས
བརྗོད་ལ་སེ་གོལ་གདབ། ཡི་དགས་ལ་བསྔོའོ། །གསུམ་པ་གཏོར་མའི་རྣལ་འབྱོར་ནི། གཏོར་མ་ཟན་
གཏོར་དང་ཆུ་གཏོར་ཆེ་ཆུང་གང་འབྱོར་པ་སྣོད་གཙང་མར་བཤམས་ཏེ། ཨོཾ་མ་ཎི་པདྨེ་ཧཱུྃ་གིས་བདུད་
རྩིར་བྱིན་གྱིས་བརླབས་ལ། ཨོཾ་མ་ཎི་པདྨེ་ཧཱུྃ་ཞེས་བརྗོད་པས་འགྲོ་བ་རིགས་དྲུག་ཐམས་ཅད་བཀུག་ལ།
ཇོ་བོ་ཐུགས་རྗེ་ཆེན་པོར་བྱིན་གྱིས་བརླབས་ལ་འབུལ་ལོ། །ཆུ་གཏོར་ཡིན་ན་འགྲོ་བ་རིགས་དྲུག་གི་
གནས་སུ་བདུད་རྩིའི་རྒྱུན་བབ་པར་བསམས་ལ་གཏོར་རོ། །ཆུ་སྦྱིན་ཡིན་ན་ཐུགས་རྗེ་ཆེན་པོའི་ཕྱག་
གཡས་ནས་བདུད་རྩི་བབས་པས། ཡི་དགས་རྣམས་ཚིམ་པར་བསམས་
པས་ལ་ཆུ་སྦྱིན་ནོ། །
སྤྱི་དོན་བཅུ་པ་སྤྱོད་ལམ་རྣམ་པ་གསུམ་གྱིས་བྱེད་སྤྱོད་ཆོས་སྤྱོད་དུ་བསྒྱུར་བ་ནི། ལངས་པ་དང་
འགྲོ་བའི་རྣལ་འབྱོར་དང་། ཉལ་བ་དང་འདུག་པའི་རྣལ་འབྱོར་དང་། གཉིད་དང་རྨི་ལམ་གྱི་རྣལ་འབྱོར་
རོ། །དང་པོ་ལངས་པའི་རྣལ་འབྱོར་ལ་གསུམ་སྟེ། དང་པོ་ཁད་ཀྱིས་ལངས་པ་ནི། སེམས་ཅན་གྱི་དོན་
རིམ་གྱིས་བྱེད་པས་སེམས་ཅན་བློས་མི་བཏང་ངོ༌། །གཉིས་པ་ཅིག་ཅར་ལངས་པ་ནི། སེམས་ཅན་གྱི་
དོན་ལ་མྱུར་དུ་འཇུག་པ་ཡིན་པས། སེམས་ཅན་རྣམས་ལ་སྙིང་རྗེས་ཟིན་པར་བྱའོ། །གསུམ་པ་སེམས་
ཅན་ཐམས་ཅད་ལ་བརྩེ་བར་གནས་པ་ནི། མ་གཅིག་ལ་བུ་གཅིག་ཡོད་པ་བཞིན་དུ། སེམས་ཅན་བརྩེ་
བས་སྙིང་ཕུགས་སུ་བཅུག་ནས་ལུས་ངག་ཡིད་གསུམ་གྱིས་ཕན་གདགས་སོ། །འགྲོ་བའི་རྣལ་འབྱོར་ལ་
གསུམ་སྟེ། དང་པོ་གར་འགྲོ་ཡང་བླ་མ་སྤྱི་བོར་བསྒོམ། གཉིས་པ་ཡི་དམ་ཐུགས་རྗེ་ (༢༧༢བ)ཆེན་པོ་ལ་
བསྐོར་བ་གཡས་ཕྱོགས་སུ་བྱེད་པར་བསམ། གསུམ་པ་མཁའ་འགྲོ་མ་རྣམས་ཀྱིས་གར་འགྲོ་ཡང་སྐྱེལ་
མ་བྱེད་ཅིང་། དབུས་ སུ་བཞུགས་ནས་འགྲོ་བར་བསམ་མོ། །གཉིས་པ་ཉལ་བ་དང་འདུག་པའི་རྣལ་
འབྱོར་ལ། ཉལ་བ་ནི། དང་པོ་གར་ཉལ་ཡང་། རྣམ་རྟོག་མགོ་གནོན་པར་བསམ་པ་དང་། གཉིས་པ་ཐ་
- 458 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མལ་གྱི་ཤེས་པ་གློད་ལ་ཉལ་བ་དང་། གསུམ་པ་སེམས་མཉམ་པ་ལ་བསྡུས་ཏེ་ཉལ་བའོ། །འདུག་པ་ལ་
གསུམ། དང་པོ་ལུས་མཉམ་པར་འདུག་སྟེ། ཐུགས་རྗེ་ཆེན་པོར་ཤེས་པས་ལྷོད་དེ་ཤིག་གེ་འདུག་གོ །
གཉིས་པ་ངག་མཉམ་པར་འདུག་སྟེ། ཨོཾ་མ་ཎི་པདྨེ་ཧཱུཾ་ཞེས་ན་ར་ར་བཟླས་སོ། །གསུམ་པ་ཡིད་མཉམ་པར་
འདུག་སྟེ། རྟོག་མེད་འཛིན་མེད་རང་བྱུང་རང་གྲོལ་ལ་བཞག་གོ །གསུམ་པ་གཉིད་དང་རྨི་ལམ་གྱི་རྣལ་
འབྱོར་ནི། དང་པོར་གཉིད་ལ། སྲོད་ལ་ཤེས་པ་རྩེ་གཅིག་ཏུ་བསྡུས་ཏེ་ཉོན་མོངས་པ་དང༌། རྣམ་རྟོག་གི་
དབང་དུ་མི་བཏང་། གཉིས་པ་ནམ་ཕྱེད་ན་གཉིད་དང་བསམ་གཏན་བསྲེས་ལ་དྲན་པ་དང་རྟོག་པ་ཡིད་
ལ་མི་བྱ། གསུམ་པ་ཐོ་རངས་གཉིད་སད་པ་དང་གཉིད་ཀྱིས་ངོམས་པར་བྱས་ལ་རིག་པ་གསལ་དག་བྱི་
དོར་བྱའོ། །རྨི་ལམ་གྱི་རྣལ་འབྱོར་ལ་གསུམ་སྟེ། དང་པོ་སྲོད་ལ་རྨི་ལམ་ལ་རྨི་ལམ་དུ་ངོ་ཤེས་པར་བྱ་སྙམ་
པའི་བསམ་པ་བཏང་ལ་རྨི་ལམ་ངོས་བཟུང་། གཉིས་པ་ནམ་ཕྱེད་ན་རྨི་ལམ་དུ་ངོ་ཤེས་པས་རྨི་ལམ་འཁྲུལ་
པ་འཇིག །གསུམ་པ་ཐོ་རངས་གཉིད་སད་པ་དང་འདི་ལྟར་སྣང་བ་ཡང་རྨི་ལམ་སྒྱུ་མ་ལྟར་རང་བཞིན་
མེད་པར་ངོ་ཤེས་པར་བྱའོ། །
སྤྱི་དོན་བཅུ་གཅིག་པ་ཕན་ཡོན་གསུམ་གྱི་རྟགས་དང་། དྲོད་ཚད་བཟུང་བ་ནི། ལུས་དང་ངག་
དང་ཡིད་ལ་ཕན་ཡོན་གསུམ་གསུམ་འབྱུང་སྟེ། ལུས་ཀྱི་ཕན་ཡོན་གསུམ་ནི། ལུས་ཀྱི་སྒྲིབ་པ་བྱང་བ་དང༌།
སྐུའི་བྱིན་རླབས་ལུས་ལ་འབྱུང་བ་དང་། ཐུགས་རྗེ་ཆེན་པོའི་ཞལ་མཐོང་སྟེ་འོད་དང་འཇའ་ཚོན་འཁྱིལ་
པར་མཐོང་ངོ༌། །གཉིས་པ་ངག་གི་ཕན་ཡོན་ལ་གསུམ་སྟེ། ངག་གི་སྒྲིབ་པ་བྱང་བ་དང་། གསུང་གི་བྱིན་
རླབས་ངག་ལ་ནུས་པ་(༢༧ ༣ན)ཐོན་པ་དང་། གསུང་གི་ལུང་བསྟན་བྱུང་ནས་སྒྲར་ཡི་གེ་དྲུག་པ་ཐོས་པ་
དང་མཐོང་བའོ། །གསུམ་པ་ཐུགས་ཀྱི་ཕན་ཡོན་ལ་གསུམ་སྟེ། ཡིད་ཀྱི་སྒྲིབ་པ་བྱང་བས་སེམས་བདེ་བ་
དང་ཐུགས་ཀྱི་བྱིན་རླབས་སེམས་ལ་རྟོག་པ་འཆར་བ་དང་། ཐུགས་ཀྱི་དགོངས་པ་བདེ་གསལ་ མི་རྟོག་
པ་སེམས་ལ་སྐྱེ་བ་ཡིན་ནོ། །ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་ཐུགས་རྗེ་ཆེན་པོའི་སྤྲུལ་
པ་ཆོས་སྐྱོང་བའི་རྒྱལ་པོ་སྲོང་བཙན་སྒམ་པོས་མཛད་པ་ཐུགས་རྗེ་ཆེན་པོའི་གླིང་ནས་བཏོན་པའོ།། །།
459 -



མ་ཎི་བཀའ་འབུམ།
ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་གཅིག་སྐོར་བཞུགས།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་ལ་ཕྱག་འཚལ་ལོ། །ཐུགས་རྗེ་ཆེན་པོ་ཡི་གེ་དྲུག་མའི་སྒྲུབ་
ཐབས། དང་པོ་ཁོ་ནར་ཐུགས་རྗེ་ཆེན་པོ་བསྒྲུབ་པར་འདོད་པའི་གང་ཟག་གིས་སྟན་བདེ་བ་ལ་
ལ། དང་པོ་ཁོ་ན་བྱང་ཆུབ་ཏུ་སེམས་བསྐྱེད་ལ། བདག་གིས་སེམས་ཅན་ཐམས་ཅད་ཀྱི་དོན་དུ་ཇོ་བོ་
ཐུགས་རྗེ་ཆེན་པོའི་སྐུ་བསྒོམ། རྫོགས་པའི་བྱང་ཆུབ་ཐོབ་པར་བྱ་སྙམ་དུ་བསམ་སྟེ། དེ་སྔོན་དུ་འགྲོ་བ་
སེམས་བསྐྱེད་པའི་ཡན་ལག་གཅིག་གོ །དེ་ནས་ལྷ་བསྒོམ་པའི་ཡན་ལག་གཅིག་ནི། དང་པོ་རང་ཐ་
མལ་པའི་སྙིང་གར་ཟླ་བའི་དཀྱིལ་འཁོར་མཐེ་བོང་ཙམ་ཅིག་གི་སྟེང་དུ་ཧཱིདཀར་པོ་གཅིག་བྱུང་བ་ལས།
རང་གི་ལུས་དཀར་ལམ་ལ་ཞུ་ནས། ཨོཾ་མ་ཎི་པདྨེ་ཧཱུྃ་ཞེས་ལན་ཅིག་བརྗོད་པས། སྐད་ཅིག་ལས་རང་གི་
ལུས་ཐུགས་རྗེ་ཆེན་པོར་བསྒོམ་སྟེ། སྐུ་མདོག་དཀར་པོ་ཞལ་གཅིག་ཕྱག་གཉིས་པ་གཡས་ཤེལ་ཕྲེང་།
གཡོན་པདྨ། ཞབས་གཉིས་ཉི་ཟླ་པདྨའི་གདན་ལ་མཉམ་པའི་སྐྱིལ་ཀྲུང་དུ་བཞུགས་པ། རིན་པོ་ཆེ་སྣ་
ཚོགས་ཀྱིས་བརྒྱན་པ་ཅིག་ཏུ་བསྒོམ་པར་བྱའོ། །ཨོཾ་ཨཱཿཧཱུྃ། དེ་ལྟ་བུ་དེ་ཡང་ལོགས་ན་ཡོད་པ་མ་ཡིན་ཏེ།
ལུས་ཐ་མལ་པའི་ཤ་ཁྲག་གི་གདོས་པ་ཅན་འདིའི་ཞེན་པ་བཟློག་པའི་དོན་དུ། ནམ་མཁའི་འཇའ་ཚོན་
ལྟར་སྣང་ལ་(༢༧༣བ)རང་བཞིན་མེད་པར་བསྒོམ་པར་བྱའོ། །དེ་ཡང་སྐུ་མདོག་དཀར་པོ་ནི། ཆོས་སྐུ་
དྲི་མ་མེད་པའི་བརྡ། ཞལ་གཅིག་ནི་ལྷན་ཅིག་སྐྱེས་པའི་ཡེ་ཤེས་རང་དང་གཉིས་སུ་མེད་པའི་བརྡ། ཕྱག་
གཉིས་ནི་ཐབས་ཤེས་གཉིས་སུ་མེད་པའི་བརྡ། གཡས་པ་ཤེལ་ཕྲེང་འགྲོ་དྲུག་བྱང་ཆུབ་ལམ་ལ་འདྲེན་
པའི་བརྡ། གཡོན་པ་པདྨ་འགྲོ་དྲུག་སེམས་ཅན་གྱི་དོན་མཛད་ཀྱང་འཁོར་བའི་སྐྱོན་གྱིས་མ་གོས་པའི་
བརྡ། ཞབས་གཉིས་ཆོས་དབྱིངས་ཡེ་ཤེས་གཉིས་སུ་མེད་པའི་བརྡ། ཉི་ཟླ་པདྨའི་གདན་ལ་
ན་ལ་བཞུགས་པ་
ནི། འགྲོ་བ་སེམས་ཅན་ལ་ཐུགས་རྗེ་ཉི་ཟླ་ལྟར་ཕྱོགས་རིས་མེད་པོ་དང་། པདྨ་ལྟར་འཁོར་བའི་ཉོན་
མོངས་པ་དང་རྣམ་རྟོག་གིས་མ་གོས་པའི་བརྡ། རིན་པོ་ཆེའི་རྒྱན་ནི་འདོད་པའི་ཡོན་ཏན་ཐམས་ཅད་ལ་
-460 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྤྱོད་ཀྱང་ཞེན་མེད་དུ་སེམས་ཅན་གྱི་དོན་དང་ཚུལ་བསྟུན་པའི་བརྡའོ། །དེ་ཡང་ལྷ་ཐུགས་རྗེ་ཆེན་པོ་དེ་
ལོགས་ན་སྒོམ་དུ་མེད་དེ། རང་གི་སེམས་ཀྱི་རང་བཞིན་ཡིན་ནོ། །ལོགས་ནས་སྒྲུབ་ཏུ་མེད་དེ། རང་དང་
གཉིས་སུ་མེད་པ་ཅིག་གི་ངོ་བོར་བསྒོམ་མོ། །དེ་ནས་སྔགས་བཟླས་པའི་ཡན་ལག་གཅིག་ནི། བདག་
ཐུགས་རྗེ་ཆེན་པོར་བསྒོམ་པའི་སྙིང་གར་ཟླ་བའི་སྟེང་ན། དབུས་སུ་ཧཱིདཀར་པོ་དེའི་མཐའ་མ་ཡི་གེ་
དྲུག་པས་བསྐོར་ནས་ཡོད་པར་བསམས་ལ། ཨོཾ་མ་ཎི་པདྨེ་ཧཱུྃ། ཞེས་བདག་གིས་བཟླས་པས། ངག་གྲག་
སྟོང་བྲག་ཅ་ལྟ་བུར་ཤེས་པ་རྩེ་གཅིག་ཏུ་བཟླ་སྟེ། ངག་ཐ་མལ་སྨྲ་བའི་ཞེན་པ་སྤངས་ནས། ཡི་གེ་དྲུག་
པ་བཟླས་པས། སྙིང་གའི་ཡིག་འབྲུ་ལས་འོད་ཟེར་འཕྲོས། འགྲོ་བ་རིགས་དྲུག་གི་སེམས་ཅན་ཐམས་ཅད་
ལ་དུས་གཅིག་ཏུ་ཕོག་པས་སྒྲིབ་པ་དུས་གཅིག་ཏུ་བྱང་ནས། ཇོ་བོ་ཐུགས་རྗེ་ཆེན་པོའི་སྐུའི་རང་བཞིན་
དུ་གྱུར་པར་བསམ་མོ། །འོད་ཟེར་ཚུར་འདུས་རང་གི་ཉོན་མོངས་པའི་སྒྲིབ་པ་ཐམས་ཅད་དུས་གཅིག་ཏུ་
བྱང་བར་བསམས་ལ་བཟླས་སོ། །དེ་ནས་སེམས་སྟོང་པར་སྒོམ་པའི་ཡན་ལག་གཅིག་ནི། ཡིད་ཐ་མལ་
གྱི་ཞེན་པ་ལོག་པའི་དོན་དུ་(༢༧༤ ན)ཡིད་ཆོས་ཉིད་སྟོང་པ་ཉིད་བསྒོམ་སྟེ། སེམས་མི་དྲན་དགུ་དྲན་སྣ་
ཚོགས་གོ་རིམས་མེད་པར་སྐྱེ་བ་འདི། བཀག་པས་མི་ཁེགས་པས་སྐྱེས་གྲོལ་དུས་གཅིག་ཏུ་བཏང་ངོ༌། །
རྣམ་རྟོག་ཕྲ་རགས་གང་སྐྱེས་ཀྱང་རྗེས་ཕྱིར་མི་བཏང་། སྐད་ཅིག་མ་སྐྱེས་པ་དེ་སྟོང་པར་ཤེས་པར་བྱས་
ལ། རྡོ་ཚོན་ལ་ཁ་བ་བབས་པ་ལྟར་རང་གྲོལ་ཅིག་ཅར་དུ་བཏང་ངོ༌། །དེས་སེམས་དང་ཀུན་གཞི་ལ་ལས་
དང་བག་ཆགས་མི་འཇོག་པའོ། །རྒྱུ་ཟད་སྨན་ཟད་དུ་བཏང་བའི་ཐབས་གཅིག་མའོ། །ཐུགས་རྗེ་ཆེན་
པོའི་ལྟ་བ་ཆིག་ཆོད་ནི། ལྟ་བ་རྟག་ཆད་ཀྱི་མཐར་མ་ཤོར་ཏེ། སེམས་སྟོང་པར་ཤེས་པས་རྟག་པའི་མཐར་
མ་ཤོར། སྟོང་པ་ལ་མ་བསྒྲིབས་པར་གསལ་བས་ཆད་པའི་མཐར་མ་ཤོར། སྟོང་གསལ་མ་བསྒྲིབས་པ་
མཐའ་དང་བྲལ་བ་ཐུགས་རྗེ་ཆེན་པོའི་ལྟ་བ་ཡིན་ནོ། །ཨོཾ་ཨཱཧཱུཾ་ཐུགས་རྗེ་ཆེན་པོའི་སྒོམ་པ་ཆིག་ཆོད་ནི།
སྒོམ་པ་བྱིང་རྒོད་ཀྱི་མཐར་མ་ཤོར་ཏེ། རིག་པ་གསལ་ལ་དངས་པས་བྱིངས་པའི་མཐར་མ་ཤོར། རྟོག་
མེད་ཉམས་དང་ལྡན་པས་རྒོད་པའི་མཐར་མ་ཤོར། གསལ་དངས་བདེ་བའི་ཉམས་དང་ལྡན་པ། ཐུགས་
རྗེ་ཆེན་པོའི་སྒོམ་པ་ཡིན་ནོ། །ཨོཾ་ ཨཱ༔ཧཾ་ཐུགས་རྗེ་ཆེན་པོའི་སྤྱོད་པ་ཆིག་ཆོད་ནི། སྙིང་རྗེས་མྱ་ངན་ལས་
461 ག



མ་ཎི་བཀའ་འབུམ།
འདས་པའི་མཐར་མ་ཤོར། སྟོང་པས་འཁོར་པའི་མཐར་མ་ཤོར། སྙིང་རྗེས་སེམས་ཅན་རྗེས་སུ་བཟུང་
ལ་དོན་བྱེད། སྟོང་པས་དམིགས་པ་མེད་པར་རྒྱས་འདེབས། སྟོང་ཉིད་སྙིང་རྗེའི་སྙིང་པོ་ཅན་ཐུགས་རྗེ་ཆེན་
པོའི་སྤྱོད་པ་ཡིན་ནོ། །ཨོཾ་ཨཱ༔ཧཱུྃ་ཐུགས་རྗེ་ཆེན་པོའི་འབྲས་བུ་ཆིག་ཆོད་ནི། སྐུ་གསུམ་དབྱེར་མེད་པའི་ངོ་
བོ་གཅིག་སྟེ་སྟོང་། ཆོས་སྐུ་སྟོང་པས་དངོས་པོ་མེད། གཟུགས་སྐུ་མ་འགག་སྣ་ཚོགས་འཆར། སེམས་སྟོང་
པར་རྟོགས་པས་ཆོས་
པས་ ཆོས་སྐུ་རྟག་པར་མ་སོང་། སྟོང་པ་ལས་རྩལ་མ་འགག་པར་འཆར་བས་ལོངས་སྐུ་
རིག་པའི་རྩལ་སྣ་ཚོགས་སུ་འཆར་བས་སྤྲུལ་སྐུ་སྟེ་ཆད་པའི་མཐར་མ་ཤོར། སྐུ་གསུམ་དབྱེར་མེད་རིག་
(༢༧༤ བ)སྟོང་གསལ་ལ་མ་འགགས་པ་ངོ་བོ་ཉིད་ཀྱི་སྐུར་གཅིག་པས་ཐུགས་རྗེ་ཆེན་པོའི་འབྲས་བུ་
ཡིན་ནོ། །ཨོཾ་ཨཱ༔ཧཱུྃ་ཐུགས་རྗེ་ཆེན་པོའི་དམ་ཚིག་ཆིག་ཆོད་ནི། ཆོས་ཀྱིས་རང་དོན་དང་གཞན་དོན་གཉིས་
སུ་མེད་པར་བྱེད་པ་ཡིན་ཏེ། རང་དོན་དུ་ཐུགས་རྗེ་ཆེན་པོའི་ཆོས་ཉམས་སུ་བླངས་ཏེ། བསྒྲུབ་པ་ཚད་དང་
ལྡན་པས་རང་དོན་འགྲུབ། གཞན་དོན་དུ་འགྲོ་བ་མི་རྣམས་ཐུགས་རྗེ་ཆེན་པོའི་ཆོས་ལ་གཟུད་ཅིང་། ཆོས་ལ་
སེར་སྣ་མི་བྱེད་ཅིང་། ནོར་ཟས་ཀྱི་ངོར་མི་ལྟ་བར་ཆོས་སྟོན་པ་ནི། རང་དོན་དང་གཞན་དོན་གཉིས་སུ་མེད་
པར་བྱེད་པ་ཐུགས་རྗེ་ཆེན་པོའི་དམ་ཚིག་གོ །
ཨོཾ་ཨཱཿཧཱུྃ་ཐུགས་རྗེ་ཆེན་པོའི་ངོ་སྤྲོད་ཆིག་ཆོད་ནི། རང་དང་ལྷ་གཉིས་སུ་མེད་པར་ངོ་སྤྱད་དེ་ཐུགས་
རྗེ་ཆེན་པོ་ལོགས་ན་བསྒོམ་དུ་མེད་རང་གི་སེམས་ཡིན། སེམས་ངོ་བོ་སྟོང་པ་ཡིན། གསལ་ལ་མ་བསྒྲིབས་
པ་ཡིན། གསལ་ལ་མ་བསྒྲིབས་པ་རང་ཤར་བ་ཡིན། རང་ཤར་བས་རང་གྲོལ་བ་ཡིན། ཧྲིལ་གྱིས་དྲིལ་
བས་ཐུགས་རྗེ་ཆེན་པོའི་ཐུགས་ཆོས་ཉིད་དྲི་མེད་སྟོང་གསལ་མ་བསྒྲིབས་པ་རང་ཤར་རང་གྲོལ་ཏེ།
ཐུགས་རྗེ་ཆེན་པོའི་ཐུགས་དང་བདག་གི་སེམས་གཉིས་མེད་ཀྱི་ཡེ་ཤེས་ཡིན་པར་ངོ་སྤྲད་དོ། །ཨོཾ་ཨཱཿཧཱུྃ་
ཐུགས་རྗེ་ཆེན་པོའི་གདམས་པ་ཆིག་ཆོད་ནི། ལུས་གང་ན་གནས་པ་དགོན་པར་ཤེས་པར་བྱ། ལུས་ཐ་
མལ་དུ་མི་བསྡད་ཐུགས་རྗེ་ཆེན་པོར་བསྒོམ། ངག་ཐ་མལ་དུ་མི་བསྡད་ཡི་གེ་དྲུག་པ་བཟླས། ཡིད་ཐ་
མལ་དུ་མི་བསྡད་སྟོང་གསལ་ངང་ལ་བསྡད། སེམས་ཅན་རྣམས་ལ་སྙིང་རྗེ་རྒྱུན་མི་བཅད། འགྲོ་ན་བླ་མ་
དང་ཐུགས་རྗེ་ཆེན་པོ་ལ་བསྐོར་བ་བྱེད་པར་
པར་བསམ། ལངས་ན་འགྲོ་བའི་དོན་དུ་ལང་
ལངས་པར་བསམས།
- 462 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྡོད་ན་ལྷ་ལ་ཕྱག་འཚལ་བར་བསམས། ཟ་ན་ཕུད་ཀྱིས་བླ་མ་མཆོད། འཐུང་ན་བདུད་རྩིས་ཡི་དམ་མཆོད།
གཏོར་མས་མཁའ་འགྲོ་ཆོས་སྐྱོང་མཆོད། ཉལ་ན་ཆོས་ཀྱི་དབྱིངས་སུ་ཉལ། སྣང་བ་གང་ཤར་ཐུགས་རྗེ་
ཆེན་པོའི་སྐུ། སྒྲ་གྲགས་པ་ཐམས་ཅད་ཡི་གེ་དྲུག་པའི་སྒྲ། སེམས་ཀྱི་དྲན་རྟོག་(༢༧༥ན)ཐམས་ཅད་
ཐུགས་རྗེ་ཆེན་པོའི་ཐུགས། དེ་ལྟར་སྣང་བ་ཐམས་ཅད་ཐུགས་རྗེ་ཆེན་པོའི་མཛད་སྤྱོད་དུ་ཤེས་པར་བྱའོ། །
དེ་ལ་ཡང་མ་ཆགས་མ་ཞེན་པར་རང་ཤར་རང་གྲོལ་དུ་བཞག་གོ །ཐུགས་རྗེ་ཆེན་པོ་རྩེ་གཅིག་གི་རྣལ་
འབྱོར་དུ་ཤེས་པར་བྱའོ། །ཐུགས་རྗེ་ཆེན་པོའི་སྒྲུབ་ཐབས་ནོར་བུའི་འོད་ཅེས་བྱ་བ། ཆིག་ཆོད་ཀྱི་གདམས་
པ་ཆོས་སྐྱོང་བའི་རྒྱལ་པོ་ཐུགས་རྗེ་ཆེན་པོའི་སྤྲུལ་པ་སྲོང་བཙན་སྒམ་པོས་མཛད་པ་རྫོགས་སོ།། །།
རྣལ་འབྱོར་གསུམ་གྱི་ཞལ་གདམས་སྒྲུབ་ཐབས་བསྡུས་པ་བཞུགས།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་ལ་ཕྱག་འཚལ་ལོ། །ཐུགས་རྗེ་ཆེན་པོའི་བསྐྱེད་པའི་རིམ་པ་
ནི། བདག་གི་ལུས་ཐ་མལ་གྱི་ཞེན་པ་བཟློག་པའི་དོན་དུ་སྤྱན་རས་གཟིགས་གཞུང་དུ་སྣང་བ་ལྟར། སྐུ་
མདོག་ཕྱག་མཚན་གདན་དང་བཅས་པར་བདག་ཉིད་བསྐྱེད་དོ། །དེ་ལྟར་བསྒོམ་པ་ཡང་བདག་གི་ལུས་
ཤ་ཁྲག་གི་གདོས་བཅས་འདི་ལྟ་བུ་མ་ཡིན་ཏེ། འོད་ཀྱི་ལུས་ནང་ཁྲོལ་མེད་པ་ཤེལ་གོང་ཕྱིས་པ་ལྟར།
ཕྱི་ནང་མེད་པར་བསྒོམ་མོ། །དེ་ཡང་སྐུ་སྣང་ལ་རང་བཞིན་མེད་པ་ནམ་མཁའི་འཇའ་ཚོན་དང་འདྲ། གསུང་
གྲག་སྟོང་འགག་པ་མེད་པ་བྲག་ཅའི་སྒྲ་དང་འདྲ། ཐུགས་རྣམ་རྟོག་འགྱུ་བ་དངས་པ་ནམ་མཁའ་ལ་སྤྲིན་
ཡལ་བ་དང་འདྲ། དེ་ལྟར་མ་ཤེས་ན་ལྷ་དེ་དངོས་པོ་དང་མཚན་མར་བསྒོམས་ན་འཆིང་བ་ཆེན་པོ་ཡིན་
པས་ཐུགས་རྗེ་ཆེན་པོའི་ཞལ་མཐོང་ཡང་གྲོལ་དུ་མི་བཏུབ་པ་ཡིན་ནོ། །གཉིས་པ་ངག་ཐ་མལ་གྱི་ཞེན་
པ་བཟློག་པའི་དོན་དུ་སྔགས་བཟླས་ཏེ། ཨོཾ་མ་ཎི་པདྨེ་ཧཱུཾ་ཞེས་པ་སྒྲ་གྲག་སྟོང་དུ་ཐ་མལ་ལ་བཟླས་པས།
ཐ་མལ་གྱི་ལོང་གཏམ་བཅད་དེ། སྒྲ་ཐམས་ཅ་
་ཅད་ཡི་གེ་དྲུག་པ་གྲག་སྟོང་རང་བྱུང་དུ་རྒྱུན་མ་ཆད་པར་
བཟླས་སོ། །བཟླས་པས་སྡིག་སྒྲིབ་བྱང་ཞིང་དངོས་གྲུབ་ཐོབ་པར་འདོད་པ་ནི། རེ་དོགས་ཀྱི་རྟོག་པ་ཡིན་
- 463 -



མ་ཎི་བཀའ་འབུམ།
པས་རྟོག་མེད་ཀྱི་ངང་ལ་བཞག་སྟེ། གྲག་སྟོང་བྲག་ཅ་ལྟར་བཟླས་པས། མཆོག་གི་དངོས་གྲུབ་ཐོབ་བོ། །
སེམས་ཐ་མལ་གྱི་ཞེན་པ་བཟློག་པའི་དོན་དུ་རྫོགས་པའི་རིམ་པ་(༢༧༥བ)བསྒོམ་པ་ཡིན་ཏེ། སེམས་
ལ་ཡིད་ཀྱིས་དཔྱོད་པས་རྣམ་རྟོག་དང་དུག་ལྔ་ཅི་སྐྱེས་ཀྱང་དགག་ཀྱང་མི་འགག །རྗེས་སུ་ཡང་མི་
འབྲང་བར་རང་གྲོལ་དུ་བཞག་གོ །རང་བྱུང་དུ་སྐྱེས། རང་སར་དག །རང་ཞིར་བཏང་སྟེ། བཅོས་བསྒྱུར་མི་
བྱའོ། །འགྱུ་བྱེད་རྟོག་པ་ཕྲ་རགས་ཐམས་ཅད་བྱུང་ཡང་སེམས་ཉིད་སྟོང་པ་ལས་བྱུང་། དངས་ཀྱང་
སེམས་ཉིད་སྟོང་པའི་ངང་ལ་དངས་སུ་གཞུག་གོ །རྟག་ཆད་ཀྱི་མཐའ་བསལ་བའི་ཕྱིར། བསྐྱེད་རྫོགས་
ཟུང་འཇུག་ཏུ་བསྒོམས་ཏེ། ལུས་ལྷར་བསྒོམས་པས་ཆད་པའི་མཐའ་བསལ། རང་གྲོལ་རང་དངས་སུ་
སྣང་ལ་རང་བཞིན་མེད་པར་བསྒོམས་པས་རྟག་པའི་མ མཐའ་བསལ། ངག་ཡི་གེ་དྲུག་པ་བཟླས་པས་ཆད་
པའི་མཐའ་བསལ། གྲག་སྟོང་འགག་པ་མེད་པར་བཟླས་པས་རྟག་པའི་མཐའ་བསལ། ཡིད་ཀྱི་རྟོག་པ་
ཀ་རང་བྱུང་དུ་བཞག་པས་ཆད་པའི་མཐའ་བསལ། རང་བྱུང་རང་དངས་སུ་བཞག་པས་རྟག་པའི་
མཐའ་བསལ། དེ་ལྟར་བསྐྱེད་རྫོགས་ཟུང་འབྲེལ་དུ་བསྒོམ་པས་ལུས་ལྷར་གྲོལ། ངག་སྔགས་སུ་གྲོལ།
ཡིད་ཆོས་ཉིད་དུ་གྲོལ། དེ་ལ་ཐུགས་རྗེ་ཆེན་པོའི་རྣལ་འབྱོར་ཞེས་བྱའོ། ། སྤྲུལ་པའི་རྒྱལ་པོ་སྲོང་བཙན་
སྒམ་པོའི་རྣལ་འབྱོར་གསུམ་གྱི་ཞལ་གདམས་ཐུགས་རྗེ་ཆེན་པོའི་བཅུད་ཕྱུང་བ་སྒྲུབ་ཐབས་དོན་བསྡུས་
དཀྱིལ་འཁོར་གསུམ་གྱི་ཞལ་གདམས་སྒྲུབ་ཐབས་འབྲིང་པོ་བཞུགས།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་ལ་ཕྱག་འཚལ་ལོ། །ཐུགས་རྗེ་ཆེན་པོའི་དཀྱིལ་འཁོར་རྣམ་པ
གསུམ་ནི། སྣང་བ་སྐུའི་དཀྱིལ་འཁོར་ལ། སྐད་ཅིག་གིས་རང་ཉིད་ཐུགས་རྗེ་ཆེན་པོར་བསྒོམས་ལ། དེ་
གསལ་བའི་དུས་ན་མཐོ་སྲིད་པའི་རྩེ་མོ་ནས། དམའ་མནར་མེད་པའི་དམྱལ་བ་ཡན་ཆད་ཀྱིས་
བསྡུས་པའི་སྐྱེ་འགྲོ་གཟུགས་ཀྱི་སེམས་ཅན་ཐམས་ཅད་ཐུགས་རྗེ་ཆེན་པོའི་ལྷ་ཚོགས་སུ་མ་གྱུར་པ་མེད་
ཁ 464 -



དམ
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པར་བསྒོམ། དེས་ནི་ལུས་ལྷའི་གདེངས་ཀྱིས་ཟིན་པ་ཡིན་པས་ལུས་ལ་བགྲེས་རྒུད་མི་མངའ་སྐུ་གྲུབ་
( ༢༧༦ན)པའི་ཕྱི་རྟགས་སུ་ལུས་ཀྱི་ཤ་མདངས་དཀར། གཉེར་མ་དང་སྐྲ་དཀར་མི་འོང་། ནང་རྟགས་སུ་
ལུས་ལ་ནད་གདོན་གྱིས་མི་ཚུགས། གསང་བའི་རྟགས་སུ། ལུས་ལ་བདེ་བ་ཁྱད་པ་ཅན་སྐྱེའོ། །ལུས་ཀྱི་
ལས་སུ་ལྷ་ཐུགས་རྗེ་ཆེན་པོ་ནམ་མཁའི་འཇའ་ཚོན་ལྟར་སྣང་ལ་རང་བཞིན་མེད་པར་ལམ་དུ་བསླངས་
པ་ནི། ལུས་ལྟར་བརྟོད་ལ་མནན་པའི་མན་ངག་ག །གཉིས་པ་གྲག་པ་གསུང་གི་དཀྱིལ་འཁོར་ནི།
ཎི་པདྨེ་ཧཱུྃ་ཞེས་བཟླས་པས་སྐྱེ་འགྲོ་གཟུགས་ཀྱིས་བསྡུས་པ་ཐམས་ཅད་ཀྱི་སྐད། མེ་སྒྲ་ཆུ་སྒྲ་རླུང་སྒྲ་
སེམས་ཅན་གྱི་སྒྲ། རྟེན་འབྲེལ་གྱི་སྒྲ་ལ་སོགས་པ་ཐམས་ཅད་ཡི་གེ་དྲུག་པའི་སྒྲ་མ་གཏོགས་གཞན་མེད་
པས་ཁམས་གསུམ་ཐམས་ཅད་དུ་དིར་གྱིས་གྲག་ཅིང་བཟླས་པར་བསམ་མོ། །ངག་སྔགས་ཀྱི་གདེངས་
ཀྱིས་ཟིན་པས་ཐུགས་རྗེ་ཆེན་པོའི་གསུང་ལ་འགག་པ་དང་། རྒྱུན་ཆད་པ་མི་མངའ་སྟེ། སྔགས་དང་སྙིང་
པོ་རྒྱུན་མི་འཆད་པའོ། །གསུང་གྲུབ་པའི་རྟགས་ལ། ཕྱི་རྟགས་སུ་ངག་དག་པས་ཅི་སྨྲས་ཆོས་སུ་འགྲོ་བ་
དང་འགྲོ་བ་དབང་དུ་འདུས་པ་འབྱུང་ངོ༌། །ནང་རྟགས་སུ་ངག་ལ་ནུས་པ་འབྱུང་བས་གདོན་དང་བར་
ཆད་ཐུལ་བ་འབྱུང་ངོ་། །གསང་བའི་རྟགས་སུ་རླུང་སེམས་འདྲེས་ནས་དབུགས་ཕྱི་ནང་དུ་རྒྱུ་བ་མི་ཚོར་
བ་འབྱུང་ངོ༌། །རླུང་ལས་སུ་རུང་བས་རྟོག་པ་རང་བཞིན་གྱིས་དངས་པ་འབྱུང་། ངག་གི་ལས་སུ་སྔགས་
བཟླས་ཤིང་། བསྟོད་པ་དང་གསོལ་བ་གདབ་པ་ནི། ངག་སྔགས་སུ་བརྟོད་ལ་མནན་པའི་མན་ངག་གོ །
གསུམ་པ་དྲན་རྟོག་ཐུགས་ཀྱི་དཀྱིལ་འཁོར་ནི། སེམས་ཀྱི་དྲན་པ་དང་རྣམ་པར་རྟོག་པ་རྒྱུན་མི་ཆད་པ་
ཁྲི་འབུམ་ས་ཡ་བྱེ་བ་སྐྱེས་ཀྱང་། བཅོས་བསྒྱུར་མི་བྱ། རང་བྱུང་རང་སྐྱེས་རང་དངས་སུ་གྲོལ་ནས་རྣམ་རྟོག་
ཅི་སྐྱེས་ཀྱང་། རང་བྱུང་ཡེ་ཤེས་སུ་འཆར། ཆོས་ཉིད་ལ་རྒྱུན་ཆད་མེད་པས་ཆུ་བོ་རྒྱུན་གྱི་རྣལ་འབྱོར་འབྱུང་
ངོ༌། །ཐུགས་ཆོས་ཉིད་གྲུབ་པའི་ཕྱི་རྟགས་སུ། ཉོན་མོངས་པ་དང་རྣམ་པར་རྟོག་པ་དངས་ནས། སེམས་མི་
གཡེངས་རྐྱེན་ (༢༧༦བ)ངན་གྲོགས་སུ་འཆར། ནང་རྟགས་སུ་སེམས་ལ་རྟོགས་པ་དང་ཡེ་ཤེས་འཆར།
རྣམ་པར་རྟོག་པ་རྒྱུན་ཆད་ནས་སེམས་བདེ་གསལ་མི་རྟོག་པ་ལ་གནས་སོ། །གསང་བའི་རྟགས་སུ་
སེམས་ལ་མངོན་པར་ཤེས་པ་དང་རྟེན་འབྲེལ་འཆར་རོ། །སེམས་ཀྱི་ལས་སུ་ཆོས་ཉིད་ཀྱི་དོན་བསྒོམ་པ་
- 465 -



མ་ཎི་བཀའ་འབུམ།
--9?
སེམས་བརྟོད་ལ་མནན་པའི་མན་ངག་གོ །དེ་ལ་གདམས་ངག་ཏུ་དྲིལ་ན། ཐུགས་རྗེ་ཆེན་པོ་བསྒོམ་
པའི་རྣལ་འབྱོར་པས། ལུས་ལྷའི་དཀྱིལ་འཁོར་དུ་བསྒོམ་སྟེ། སྣང་བ་སྐུའི་དཀྱིལ་འཁོར་ལུས་ལྷའི་ཏིང་ངེ་
འཛིན་དང་ལྡན་པས་ལྷའི་སྣང་བ་རྒྱུན་མི་ཆད། གྲག་པ་སྒྲའི་དཀྱིལ་འཁོར། །ངག་གྲག་པ་སྒྲའི་ཏིང་ངེ་
འཛིན་ཨོཾ་མ་ཎི་པདྨེ་ཧཱུྃ་ཞེས་པའི་སྒྲ་རྒྱུན་མི་ཆད། ཡིད་དྲན་རྟོག་ཐུགས་ཀྱི་དཀྱིལ་འཁོར། ཡིད་ཆོས་ཉིད་
ཀྱི་ཏིང་ངེ་འཛིན་དང་ལྡན་པས། རང་བྱུང་གི་ཡེ་ཤེས་རྒྱུན་མི་ཆད། དེ་ལྟར་རྒྱུན་མི་ཆད་པ་གསུམ་བྱུང་ཙ་
ན། ལུས་ལྷར་གྲོལ་བས་ལྷའི་ཞེན་པ་ཆོད། ངག་སྔགས་ སུ་ གྲོལ་བས་ངག་གིས་སྨྲ་བརྗོད་ཆོད། ཡིད་
ཆོས་ཉིད་དུ་གྲོལ་བས་ཡིད་ཀྱི་འགྱུ་བ་ཆོད་དོ། །ལུས་ལྷའི་བརྟུལ་ཤུགས་ཀྱིས་ལུས་འབྱུང་བ་བཞིའི་ནད་
ཞི། ངག་སྔགས་ཀྱི་བརྟུལ་ཤུགས་ཀྱིས་ངག་གི་ནུས་པས་གདོན་གནོད་སྦྱིན་ཕོ་མོ་ཞི། སེམས་ཆོས་ཉིད་
ཀྱི་བརྟུལ་ཤུགས་ཀྱིས་སེམས་ལ་རྟོགས་པ་ཤར་ནས་དུག་ལྔ་རྣམ་རྟོག་ཞི། དེ་ལྟར་ཉམས་སུ་བླངས་པས་
ལུས་ལྷའི་རྣལ་འབྱོར། ངག་སྔགས་ཀྱི་རྣལ་འབྱོར། སེམས་ཆོས་ཉིད་ཀྱི་རྣལ་འབྱོར་དེ་གསུམ་ཆུ་བོ་རྒྱུན་
གྱི་རྣལ་འབྱོར་རྒྱུན་མི་ཆད་པ་ལ། ཐུགས་རྗེ་ཆེན་པོ་སྒྲུབ་པའི་རྣལ་འབྱོར་པ་ཞེས་བྱའོ། །ཆོས་སྐྱོང་བའི་
རྒྱལ་པོ་སྲོང་བཙན་སྒམ་པོའི་ཞལ་གདམས་སྒྲུབ་ཐབས་འབྲིང་པོའོ།། །།
གསང་སྔགས་གནད་ཀྱི་ཞལ་གདམས་ཐུགས་རྗེ་ཆེན་པོའི་
གཅིག་བསྒྲུབ་སྒྲུབ་ཐབས་རྒྱས་པ་བཞུགས་སོ། །
ཨོཾ་མ་ཎི་པདྨེ་ཧཱུྃ། ཐུགས་རྗེ་ཆེན་པོ་ལ་ཕྱག་འཚལ་ལོ། །ཐུགས་རྗེ་ཆེན་པོའི་བརྟུལ་ཤུགས་དང་
གཅུད་ཕུར་གྱི་གདམས་པ་ལ་དྲུག་སྟེ། བསྐྱེད་པའི་རིམ་པ་ལྷའི་བརྟུལ་ཤུགས་ཀྱིས་ལུས་ ( ༢༧༧ན)ཡི་
དམ་ལྷར་གཅུད་པ་དང་། རྡོ་རྗེ་འབྲུ་དྲུག་སྔགས་ཀྱི་བརྟུལ་ཤུགས་ཀྱིས་ངག་སྔགས་སུ་གཅུད་པ་དང་།
སེམས་སྟོང་པ་ཆོས་ཉིད་ཀྱི་བརྟུལ་ཤུགས་ཀྱིས་ཡིད་ཆོས་ཉིད་དུ་གཅུད་པ་དང་། སེམས་སྟོང་པ་རང་
གསལ་གྱི་དོན་ལ་མ་ཡེངས་པའི་གདེངས་གསུམ་ གྱིས་ལུས་ངག་ཡིད་གསུམ་མི་འགྱུར་པའི་གཟེར་
- 466 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྒོར།
གདབ་པ་དང་། མི་འབྲལ་བ་རྣམ་པ་གསུམ་གྱི་རྟགས་མངོན་དུ་བྱུང་བ་དང་། དཔའ་བ་རྣམ་པ་གསུམ་གྱི་
གོ་བགོ་བས་ལུས་ངག་ཡིད་གསུམ་ཐ་མལ་དུ་མི་བཏང་བའོ། །དང་པོ་བསྐྱེད་པའི་རིམ་པ་ལྷའི་བརྟུལ་
ཤུགས་ཀྱིས་ལུས་ཡི་དམ་གྱི་ལྷར་གཅུད་པ་ནི། ཡི་གེ་དྲུག་པ་བརྗོད་པ་ཙམ་གྱིས་ལུས་ཀྱི་སྒྲིབ་པ་བྱུང་
ནས། ལྷ་སྐུ་གསལ་ལ་འཛིན་པ་མེད་པར་གནས་པས་ལུས་ལྷར་བརྟུལ་ནས་བདེ་བ་ཤུགས་ལ་འབྱུང་ངོ་། །
གཉིས་པ་རྡོ་རྗེ་འབྲུ་དྲུག་སྔགས་ཀྱི་བརྟུལ་ཤུགས་ཀྱི་ངག་སྔགས་སུ་གཙུད་པ་ནི། ཨོཾ་མ་ཎི་པདྨེ་ཧཱུཾ་ཞེས་
སྒྲ་གྲགས་པ་ཐམས་ཅད་བྲག་ཅ་ལྟ་བུ་ངེས་པ་ཆེ་བས་ངག་སྔགས་སུ་བརྟུལ་ནས་ནུས་པ་ཤུགས་ལ་འཆར་
རོ། །གསུམ་པ་སེམས་སྟོང་པ་ཆོས་ཉིད་ཀྱི་བརྟུལ་ཤུགས་ཀྱི་ཡིད་ཆོས་ཉིད་དུ་གཅུད་པ་ནི། སེམས་སྟོང་
པ་རང་གསལ་གྱི་དོན་ལ་མ་ཡེངས་པར་གཏད་པས། འགྱུ་བ་རང་དག་ཏུ་བརྟུལ་ནས་ཡེ་ཤེས་ཤུགས་ལ་
འཆར་རོ། །ཏིང་ངེ་འཛིན་གསུམ་གྱིས་ལུས་ངག་ཡིད་གསུམ་མི་འགྱུར་བའི་གཟེར་གདབ་པ་ནི། ལུས་
གང་ལྟར་གནས་ཀྱང་ལྷའི་གདེངས་ཀྱིས་ཟིན་པས། ཐུགས་རྗེ་ཆེན་པོའི་སྐུ་ལས་མི་འགྱུར་བའི་གཟེར་
གདབ། ངག་ཅི་སྨྲས་ཀྱང་ཡི་གེ་དྲུག་པའི་ཏིང་ངེ་འཛིན་གྱིས་ཟིན་པས། གྲག་སྟོང་རྗེས་མེད་འབྲུ་དྲུག་
རང་སྒྲ་ལས་མི་འགྱུར་བའི་གདེངས་ཏིང་ངེ་འཛིན་གྱི་གཟེར་གདབ། ཡིད་ལ་ཅི་དང་ཅི་འགྱུ་ཡང་སྟོང་
གསལ་རང་གྲོལ་གྱི་ཏིང་ངེ་འཛིན་གྱིས་ཟིན་པས། སྐྱེ་མེད་ཆོས་སྐུའི་ངང་ལས་མི་འགྱུར་བའི་ཏིང་ངེ་
འཛིན་གྱི་གཟེར་གདབ། དེ་ལྟར་བྱས་པས་མི་འབྲལ་བ་གསུམ་གྱིས་རྟགས་མངོན་སུམ་དུ་འབྱུང་བ་ནི།
ལུས་ལྷ་དང་མི་( ༢༧༧བ)འབྲལ་བར་ལམ་དུ་བླངས་པས་ལུས་ཀྱི་སྒྲིབ་པ་བྱང་ནས་ལུས་བོར་བའི་དུས་
སུ་སྐུ་དང་འོད་དང་མཆོད་རྟེན་འབྱུང་སྟེ། ནང་རྟགས་ཕྱིར་འཐོན་པའོ། །ངག་ཐ་མལ་གྱི་སྨྲ་བརྗོད་བཅད་
དེ། ཨོཾ་མ་ཎི་པདྨེ་ཧཱུཾ་ཞེས་པ་དང་མི་འབྲལ་བ་ ཀཟླས་པས་ངག་གི་སྒྲིབ་པ་བྱང་སྟེ་སྒྲ་ཆེན་པོ་དང༌། ལྕེ་
མི་ཚིག་པ་དང་ལྕགས་ལ་མེ་ཏོག་སྐྱེ་བ་འབྱུང་སྟེ། གསུང་གི་རྟགས་ཕྱིར་འཐོན་པ་ཡིན་ནོ། །སེམས་གཉིས་
འཛིན་གྱི་འཁྲུལ་པ་བཤིག་སྟེ། སྟོང་གསལ་འགྱུར་མེད་དང་མི་འབྲལ་བར་ཉམས་སུ་བླངས་པས་སེམས་
ཀྱི་སྒྲིབ་པ་བྱུང་ནས་ཚེ་འཕོས་པའི་དུས་ན་ཐུགས་མི་ཚིག་པ་དང་། གདུང་ཤ་རི་རཾ་སོགས་འབྱུང་ངོ༌། །དེ་
ནི་ཐུགས་གྲུབ་པའི་རྟགས་སུ་ནང་རྟགས་ཕྱིར་འཐོན་པའོ། །དཔའ་བ་གསུམ་གྱི་གོ་བསྒོ་བསལུས་ངག་
- 467 -



མ་ཎི་བཀའ་འབུམ།
ཡིད་གསུམ་ཐ་མལ་དུ་མི་བཏང་བ་ནི། ལུས་ཐུགས་རྗེ་ཆེན་པོའི་སྐུ་རྒྱན་ཆ་ལུགས་གསལ་བ་སྣང་ལ་རང་
བཞིན་མེད་པ། གསལ་ལ་མ་འགག་པར་དཔའ་བའི་གོ་བསྒོ། ངག་ཡི་གེ་དྲུག་པ་གྲག་སྟོང་དབྱངས་དང་
བཅས་པས་སྣང་བ་ཟིལ་གྱིས་ནོན་པ་དཔའ་བའི་གོ་བསྒོ། སེམས་ཐུགས་རྗེ་ཆེན་པོའི་ཐུགས་གསལ་སྟོང་
རང་ཤར་གྱིས་འཁོར་འདས་རང་སར་གྲོལ་བར་དཔའ་བའི་གོ་བསྒོ། དེ་ཡང་སྐུ་མ་འགག་རང་གསལ་དུ་
ཤར། གསུང་མ་འགག་རང་བྱུང་དུ་གྲག །ཐུགས་མ་འགག་རང་གསལ་དུ་ཤར་བ། ཐུགས་རྗེ་ཆེན་པོའི་
སྐུ་གསུང་ཐུགས་ཀྱི་རྣལ་འབྱོར་ཡིན་ནོ། །ཐུགས་རྗེ་ཆེན་པོའི་སྤྲུལ་པ་ཆོས་སྐྱོང་བའི་རྒྱལ་པོ་སྲོང་བཙན་
སྒམ་པོས་མཛད་པ། གསང་སྔགས་ཀྱི་གནད་ཀྱི་ཞལ་གདམས་སྒྲུབ་ཐབས་རྒྱས་པའོ།། །།
རྒྱལ་བ་སུམ་སྒྲིལ་གསང་སྒྲུབ་བཞུགས་སོ། །
བཞིན། སྐུ་སྤྱན་
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་ལ་ཕྱག་འཚལ་ལོ། །ཕྱི་ལྟར་ན་སྣང་བ་མཐའ་ཡས། ནང་ལྟར་
ན་ཐུགས་ རྗེ་ཆེན་པོ། གསང་བ་ལྟར་ན་འཕགས་པ་རྟ་མགྲིན། དེ་རྣམས་ནི་སྐུ་གསུང་ཐུགས་ཀྱི་རང་
རས་གཟིགས། གསུང་སྣང་བ་མཐའ་ཡས། ཐུགས་རྟ་མགྲིན་ཡིན་ནོ། །དེ་ལ་སྐུ་གསུང་
(༢༧༨ན)ཐུགས་ཀྱི་ལྷ་གསུམ་སྒྲུབ་པར་འདོད་པའི་རྣལ་འབྱོར་པས་དང་པོ་སྙིང་གར་རཾ་ལས་ཉི་མའི་
དཀྱིལ་འཁོར་གྱི་སྟེང་དུ་ཧཱིདམར་པོ་ཅིག་བསམ། དེའི་འོད་དམར་པོས་རང་གི་ལུས་ཁྱབ་སྟེ། རྣམ་པར་
སྨིན་པའི་ལུས་བསྲེགས་ནས་འོད་ཕུང་དམར་པོ་བཞུ། དེ་ལྟར་སེམས་ཀྱི་མཚན་ཉིད་ཧཱི༔དམར་པོར་གྱུར་
པ་དེ་གདན་ཉི་ཟླ་པདྨའི་སྟེང་དུ་ཐུགས་རྗེ་ཆེན་པོ་ལོ་ཀི་ཤྭ་ར་སྐུ་མདོག་དམར་པོ། ཞལ་གཅིག་ཕྱག་གཉིས་
པ། གཡས་པདྨ་རཱ་གའི་ཕྲེང་བ་བསྣམས་པ། གཡོན་པདྨ་དམར་པོ་འཛིན་པ་ཞབས་གཉིས་མཉམ་པའི་
སྐྱིལ་ཀྲུང་དུ་བཞུགས་པ། འོད་ཀྱི་རྒྱབ་ཡོལ་ཅན་དུ་བསྒོམ་མོ། །ཐུགས་རྗེ་ཆེན་པོ་སྐུའི་ལྷའོ། །ཐུགས་རྗེ་
ཆེན་པོའི་དབུའི་གཙུག་ན་གསུང་གི་ལྷ་སྣང་བ་མཐའ་ཡས་སྐུ་མདོག་དམར་པོ་མཉམ་གཞག་གི་ཕྱག་རྒྱ་
ཅན་དབུ་རྒྱན་གྱི་ཚུལ་དུ་བསྒོམ་མོ། །ཐུགས་རྗེ་ཆེན་པོའི་ཐུགས་ཀར་ཐུགས་ཀྱི་ལྷ་དཔལ་རྟ་མགྲིན་སྐུ་
- 468 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མདོག་དམར་པོ་གཡས་དབང་སྡུད་ཀྱི་ཕྱག་རྒྱ་ཅན། གཡོན་པདྨ་བསྣམས་པ། དབུའི་གཙུག་ན་རྟ་སྐད་
མཚེར་བ། ཞབས་པདྨའི་གདན་ལ་བརྐྱང་བསྐུམ་བཞུགས་པ་ཙིཏྟའི་སྒོ་བསྲུང་ནས། ཚེ་ལ་གནོད་པའི་
བར་ཆོད་བསྲུང་བར་བསྒོམ་མོ། །དེ་ལྟར་སྐུ་གསུང་ཐུགས་ཀྱི་ལྷ་གསུམ་པོ་ནི་ལུས་ལྷའི་གདེངས་སོ། །
གཉིས་པ་ངག་སྔགས་ཀྱི་གདེངས་ནི། ཨོཾ་ཨཱཿཧཱུྃ་ཧཱུྃ༔ ཨོཾ་མ་ཎི་པདྨེ་ཧཱུྃ་ཞེས་བཟླས་སོ། །དེ་ལ་ཞི་ཚུལ་དུ་
བཟླས་པ་དང་། ཁྲོ་ཚུལ་དུ་བཟླས་པ་དང་། གསང་བ་རྡོ་རྗེའི་བཟླས་པའོ། །ཞི་ཚུལ་དུ་བཟླས་པ་ནི།
ཐུགས་རྗེ་ཆེན་པོའི་ཐུགས་ཀ་ནས་སྔགས་ཀྱི་འོད་ཟེར་དམར་པོ་དང་བཅས་པ་འཕྲོས་པས། བདེ་བར་
གཤེགས་པ་ཐམས་ཅད་ཀྱི་སྐུ་ལ་ཕོག་པས། སྐུ་མཉེས་པའི་པཱུ་ཛ་ཕུལ་ནས་སྐུའི་སིདྡྷི་ཐམས་ཅད་དབང་
དུ་བསྡུས། ཁམས་གསུམ་གྱི་སེམས་ཅན་གྱི་ལུས་ལ་ཕོག་པས། ལུས་ཀྱི་སྒྲིབ་པ་སྦྱངས། ལུས་དབང་དུ་
བསྡུས་སོ། །སྤྱི་གཙུག་སྣང་བ་མཐའ་ཡས་ཀྱི་ཐུགས་ཀ་ནས་སྔགས་ཀྱི་འོད་ཟེར་དམར་པོ་དང་བཅས་པ་
འཕྲོས་པས་བདེ་བར་གཤེགས་པ་ཐམས་ཅད་ཀྱི་གསུང་ལ་ཕོག་པས་(༢༧༨བ)གསུང་མཉེས་
་མཉེས་པའི་པཱུ་ཛ་
ཕུལ། གསུང་གི་དངོས་གྲུབ་ཀྱི་དབྱིག་བསྡུས། ཁམས་གསུམ་གྱི་སེམས་ཅན་གྱི་ངག་ལ་ཕོག་ངག་གི་
སྒྲིབ་པ་སྦྱངས་ངག་དབང་དུ་བསྡུས་སོ། །ཐུགས་ཀའི་རྟ་མགྲིན་གྱི་ཐུགས་ཀ་ནས་འོད་ཟེར་དམར་པོ་དང་
བཅས་པ་འཕྲོས་པས། བདེ་བར་གཤེགས་པ་
པ་ཐམས་ཅད་ཀྱི་ཐུགས་ལ་ཕོག་པས་ཐུགས་མཉེས་པའི་པཱུ་
ཛ་ཕུལ། ཐུགས་ཀྱི་དངོས་གྲུབ་ཀྱི་དབྱིག་བསྡུས། ཁམས་གསུམ་སེམས་ཅན་གྱི་ཡིད་ལ་ཕོག །སེམས་
ཀྱི་སྒྲིབ་པ་སྦྱངས། སེམས་དབང་དུ་བསྡུས། འོད་ཟེར་ཚུར་འདུས་པས་བདེ་བར་གཤེགས་པ་ཐམས་ཅད་
ཀྱི་ཀཱ་ཡ་ཝཱཀྐ་ཙིཏྟའི་སིདྡྷི་བསྡུས། ཁམས་གསུམ་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་དབང་
དུ་བསྡུས་ནས། བདག་གི་དབང་དུ་མ་གྱུར་པ་མེད་པར་སྒོམ་མོ། ཁྲོ་ཚུལ་དུ་བཟླས་པ་ནི། བདག་གི་སྐུ་
གསུང་ཐུགས་ཀྱི་ལྷ་གསུམ་ལས་འོད་ཟེར་ལྕགས་ཀྱི་ཚ་ཚ་ལྟ་བུ་འཕྲོས་པས། ཁྲོ་ཆུང་གི་ཚོགས་དཔག་ཏུ་
མེད་པར་གྱུར་ནས། གང་ཞི་བས་མི་ཐུལ་བའི་བདུད་དང་བགེགས་དང་ལོག་པར་ལྟ་བའི་དགྲ་ལ་
སོགས་པ་བཏུལ་ནས། ཚར་བཅད་དབང་དུ་བསྡུས། རྒྱལ་པོའི་བཀའ་འོག་ན་འབངས་གནས་པ་བཞིན་
དུ་བདག་གི་བཀའ་འོག་ན་དབང་དུ་མ་འདུས་པ་མེད་པར་སྒོམ་མོ། །རྡོ་རྗེའི་བཟླས་པ་ནི། སྙིང་པོ་ཡིད་
བ 469 -



མ་ཎི་བཀའ་འབུམ།
ཀྱིས་བཟླས། སེམས་སྟོང་གསལ་ཆོས་ཉིད་ལ་བཞག་ན། རྣམ་པར་མི་རྟོག་པའི་ཡེ་ཤེས་ཁོང་ནས་འཆར་
རོ། །ངག་སྔགས་ཀྱི་གདེངས་ཀྱིས་འགྲོ་བ་མི་དང་མི་མ་ཡིན་པ་ཐམས་ཅད་དབང་དུ་བསྡུས་ནས་བཀའ་
ཉན་པར་གྱུར་རོ། །གསུམ་པ་ཡིད་ཆོས་ཉིད་ཀྱི་གདེངས་ནི། ཐུགས་རྗེ་ཆེན་པོའི་ཐུགས་ནི་ཀུན་ལ་སྙོམས།
སངས་རྒྱས་སྣང་བ་མཐའ་ཡས་ཀྱི་ཐུགས་ནི་ཀུན་ལ་གསལ། འཕགས་པ་རྟ་མགྲིན་གྱི་ཐུགས་ནི་ཐབས་
ལ་མཁས། དེ་གསུམ་ཀའི་ཐུགས་ནི་རྣམ་པར་མི་རྟོག་པའི་ཡེ་ཤེས་ཡིན་ཏེ། ཡེ་ཤེས་དེ་ནི་སོ་སོ་མ་ཡིན་
ཐ་མི་དད་དོ། །རང་གསལ་རང་བྱུང་ནི་ཐུགས་གསལ་ལ་
ལ་མ་འགག་པར་ཤར་རོ། །སྐུ་གསུང་(༢༧༩ན)
ཐུགས་ཀྱི་ལྷ་གསུམ་པོ་དེ་ལོགས་ན་ཡོད་པ་མ་ཡིན་ཏེ། རང་གི་ལུས་ངག་ཡིད་གསུམ་གྱི་ངོ་བོ་ཡིན་ནོ། །
ལོག་ན་སྒྲུབ་ཏུ་མེད་དོ། །ཐུགས་རྣམ་པར་མི་རྟོག་པའི་ཡེ་ཤེས་ཀྱང༌། རང་གི་སེམས་རྣམ་པར་མི་རྟོག་པ་
གསལ་ལ་མ་འགག་པ་རང་བྱུང་རང་ལ་ཤར་བ་ལ་བྱའོ། །དེ་ལྟར་རྒྱུད་ལ་རྟོགས་ནས་ཉམས་སུ་མྱོང་ན།
ལུས་ངག་ཡིད་གསུམ་སྐུ་གསུང་ཐུགས་ཀྱི་ལྷ་གསུམ་དུ་དག་པས་གྲོལ་བར་འགྱུར་རོ། །དེ་ལྟར་ཉམས་
སུ་ལེན་ཡང་ལྷ་ལ་དམ་ཚིག་པ་དང་ཡེ་ཤེས་པ་མེད། བསྐྱེད་པའི་རིམ་པའི་སྐབས་ལྟར་གསལ་བཏབ།
བསྡུ་བ་དང་གཤེགས་པ་བྱར་མེད། སྙིང་པོ་འབྲུ་གསུམ་ལྷ་གསུམ་གྱི་ཡང་སྙིང་ཡི་གེ་དྲུག་པ་ཉེ་བའི་སྙིང་
པོ་ཡིན་ནོ། །རྡོ་རྗེའི་བཟླས་པ་བྱ་སྟེ་ཡིད་ཀྱིས་བགྲང་། ལུས་ལ་བདེ་བ་འཆར། ངག་ལ་ནུས་པ་འཆར།
སེམས་ལ་རྟོག་པ་འཆར་རོ། །དུས་རྟག་ཏུ་ལུས་ཐ་མལ་དུ་མི་བསྡད་སྐུ་སྣང་ལ་རང་བཞིན་མེད་པར་
སྒོམ། ངག་ཐ་མལ་དུ་མི་བསྡད་སྙིང་པོ་གསལ་དག་ཏུ་བཟླས། སེམས་ཐ་མལ་དུ་མི་བསྡད་གསལ་སྟོང་
ལ་གཏད་དོ། །ལུས་ལྷར་གྲོལ་ཏེ་ཐུགས་རྗེ་ཆེན་པོའི་སྐུ་སྣང་ལ་རང་བཞིན་མེད་པར་གྲོལ་ལོ། །ངག་
སྔགས་སུ་གྲོལ་ཏེ་གྲག་སྟོང་བྲག་ཅ་ལྟ་བུར་གྲོལ་ལོ། །སེམས་ཆོས་ཉིད་དུ་གྲོལ་ཏེ་སེམས་རྣམ་པར་མི་
རྟོག་པའི་ཡེ་ཤེས་རང་གསལ་ཆེན་པོར་གྲོལ་བར་འགྱུར་རོ། །དེ་ལྟར་ཉམས་སུ་བླངས་པས། ཕྱི་རྟགས་
སུ་སྣང་བ་ལ་མངོན་ཞེན་ཇེ་ཆུང་ཇེ་ཆུང་ལ་འགྲོ། །སྣང་བ་ཐམས་ཅད་སྒྱུ་མ་ལྟར་སྣང་ལ་རང་བཞིན་མེད་
པར་ཆད་དེ་ཧད་དེ་སང་ངེ་བའི་ཉམས་འཆར། ནང་རྟགས་སུ་ནང་གི་ཞེན་པ་ཇེ་ཆུང་ཇེ་ཆུང་ལ་གང་གི་
ཡང་འཛིན་པ་མེད་པར་ལྷོད་དེ་ཤིག་གེ་བའི་ཉམས་འཆར། གསང་བའི་རྟགས་སུ་རྣམ་རྟོག་ཕྲ་རགས་
བ 470 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
འགགས་ཏེ། གང་ལ་ཡང་དགག་སྒྲུབ་མེད་པར་དྲན་པ་དང་ཡིད་ལ་བྱེད་པ་ཐམས་ཅད་ཇེ་ཆུང་ཇེ་ཆུང་ལ་
བུན་ནེ་སིང་ངེ་བའི་ཉམས་འཆར་རོ། །ཉམས་ད དང་རྟགས་དེ་ལྟར་དུ་བྱུང་ཡང་གང་ལ་ཡང་མ་ཞེན་མ་
ཆགས་རློམ་སེམས་མེད་(༢༧༩བ)པར་བྱའོ། །འདི་ལྟར་ཉམས་སུ་བླངས་ནས་བསྒྲུབས་ན། སྐྱེ་བ་ཕྱི་མ་
ལ་ནུབ་ཕྱོགས་བདེ་བ་ཅན་གྱི་ཞིང་ཁམས་སུ་པདྨ་ལ་རྫུས་ཏེ་སྐྱེས་ནས། བླ་ན་མེད་པའི་བྱང་ཆུབ་ཐོབ་
པར་འགྱུར་རོ། །རྒྱལ་བ་སུམ་སྒྲིལ་གསང་སྒྲུབ་བོ། །
རྟ་མགྲིན་དྲེགས་པ་དབང་སྡུད་བཞུགས།
ཨོཾ་མ་ཎི་པདྨེ་ཧཱུཾ། དཔལ་རྟ་མགྲིན་ལ་ཕྱག་འཚལ་ལོ། །རྟ་ མགྲིན་ དྲེགས་ པ་ དབང་ སྡུད་ཀྱི་སྒྲུབ་
ཐབས། དང་པོར་རང་གི་སྙིང་གར་རཾ་དམར་སེར་ལས་ཉི་མའི་དཀྱིལ་འཁོར། དེའི་དབུས་སུ་ཧཱིདམར་
སེར་ཅིག་བསམ། དེའི་འོད་ཟེར་དམར་པོས་རང་གི་ལུས་ཁྱབ་པས་རྣམ་སྨིན་གྱི་ལུས་བསྲེགས་ནས་འོད་
ཕུང་དམར་པོར་གྱུར་ཏོ། །སེམས་ཀྱི་མཚན་ཉིད་ཡི་གེ་ཧཱི༔དམར་པོར་བསྒོམ། དེ་ནས་སྐད་ཅིག་ལས་རང་
ཉིད་འཕགས་པ་རྟ་མགྲིན་སྐུ་མདོག་དམར་པོ་ཞལ་གཅིག་ཕྱག་གཉིས་པ། ཕྱག་གཡས་རྡོ་རྗེ་བེ་ཅོན།
གཡོན་རྡོ་རྗེའི་ཐོ་བ་བསྣམས་པ། གདན་ཉི་ཟླ་པདྨ་བགེགས་ཀྱི་སྟེང་ན། ཞབས་གཉིས་གྱད་ཀྱི་དོར་སྟབས་
སུ་བཞུགས་པ། ཞལ་རྔམས་པ་མཆེ་བ་གཙིགས་པ། སྤྱན་གསུམ་སྡང་མིག་ཏུ་གཟིགས་པ། ཤངས་ནས་
བསྐལ་པའི་རླུང་ནག་འཚུབ་པ། སྙན་ནས་བསྐལ་པའི་འབྲུག་ལྡིར་བ། ལྗགས་ནས་བསྐལ་པའི་གློག་
འགྱུ་བ། ཞལ་ནས་ཧཱི༔ དང་ཕཊ༔ ཀྱི་སྒྲ་སྒྲོགས་པ། ཐོད་པའི་ཕྲེང་བ་གསོལ་བ། སྦྲུལ་རིགས་བཞིའི་སྐུ་
དང་ཡན་ལག་བརྒྱན་པ། དབུའི་གཙུག་ན་རྟ་མགོ་ལྗང་གུ་རྟ་སྐད་འཚེར་པས། སྣང་སྲིད་ཀྱི་ལྷ་འདྲེ་དྲེགས་
པ་ཅན་ཐམས་ཅད་དབང་དུ་སྡུད་པ། བསྐལ་པའི་མེ་དཔུང་འབར་བའི་ཀློང་ན་བཞུགས་པར་བསྒོམ། དེ་
ནས་ལུས་ལྟའི་བརྟུལ་ཞུགས་ཀྱིས་མི་འཇིགས་པའི་གདེངས་བཅའ་བའོ། །ངག་སྔགས་ཀྱི་བརྟུལ་ཞུགས་
ཀྱིས་མི་འཇིགས་པའི་གདེངས་བཅའ་བ་ནི། ཨོཾ་མ་ཧཱ་ཀྲོ་དྷ་ཧཱུྃ། ཨོཾ་ཧ་ཡ་གྲི་ཝ་ཧཱུཾ། ཨོཾ་པདྨནྟ་ཀྲྀ་ད་ཧཱུྃ།
བ 471 -



མ་ཎི་བཀའ་འབུམ།
ཧཱིཧཱིཧཱི༔ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ། ཅེས་དྲག་ཏུ་བཟླས་པས་སྣང་སྲིད་ཀྱི་ལྷ་མ་སྲིན་སྡེ་བརྒྱད་དང་བར་དུ་
གཅོད་པའི་དགྲ་བགེགས་ཐམས་ཅད་རང་དབང་མེད་(༢༨༠ན)པར་དབང་དུ་བསྡུས་ཚར་བཅད་ནས།
འདར་ཡེད་ཡེད་བུབ་པ་རྒྱལ། འདྲེ་ལོག་ལོག །བཀའ་ཉན་གསུང་སྡོད་པར་བསམ་མོ། །སེམས་ཏིང་ངེ་
འཛིན་གྱི་བརྟུལ་ཞུགས་ཀྱིས་མི་འཇིགས་པའི་གདེངས་བཅའ་བ་ནི། རང་དང་ལྷ་གཉིས་དབྱེར་མེད་
པས། སེམས་སྐྱེ་མེད་ཀྱི་རང་བཞིན་ངར་དང་བཅས་ལ། གང་ལ་ཡང་འཇིགས་པའི་ཉམས་ང་དང་། བག་
ཚ་བ་མེད་པར་གདོན་བགེགས་ཀྱི་སྟེང་དུ་ཐོག་བརྫིས་བྱའོ། །སྐབས་སུ་རྟ་སྐད་འདོན་ཞིང་བརྟུལ་ཞུགས་
བྱའོ། །ལུས་རྟ་མགྲིན་གྱི་སྐུར་གསལ་བས། ལུས་ལྷའི་གདེངས་ཀྱིས་ཟིན་པས་ལྷ་མ་སྲིན་སྡེ་བརྒྱད་
དབང་དུ་འདུས། ངག་སྔགས་སུ་གསལ་བས། དྲེགས་པ་ཅན་ཐམས་ཅད་བཀའ་ཉན་གསུང་སྡོད། ཡིད་
ཆོས་ཉིད་དུ་གསལ་བས་འཇིག་རྟེན་ལས་འདས་པ་ཐམས་ཅད་ཟིལ་གྱིས་ནོན་ནོ། །དེ་ལྟ་བུའི་དགོངས་པ་
དང་ལྡན་ཙ་ན། ལྷ་འདྲེ་མི་གསུམ་དབང་དུ་འདུས་པར་འགྱུར་རོ། །དྲེགས་པ་ཅན་ཐམས་ཅད་ལས་ལ་
བཀོལ་ནས་བྲན་བཞིན་དུ་ལས་བྱེད་དེ། སརྦ་བྷཱུ་ཏ་ཀྲིག་ནན་ཞེས་བསྔགས་ལ་བཏགས་ནས་རྟ་བྲོ་བརྡུང་
ངོ༌། །བར་ཆད་ཐམས་ཅད་རྡུལ་དུ་འགྲོའོ། །རྟ་མགྲིན་དྲེགས་པ་དབང་སྡུད་ཆོས་སྐྱོང་བའི་རྒྱལ་པོ་སྲོང་
བཙན་སྒམ་པོས་མཛད་པའོ། །སྤྱི།། །།
མཁའ་འགྲོ་མའི་གསང་སྒོར་བཞུགས།
ཨོཾ་མ་ཎི་པདྨེ་ཧཱུྃ་མཁའ་འགྲོ་མའི་གསང་སྐོར། ཐུགས་རྗེ་ཆེན་པོའི་གསང་སྒྲུབ་ལ། དང་པོ་གནས་
དབེན་པར་མཎྜལ་དང༌། གཏོར་མ་དང་། མཆོད་པ་བཤམས་ལ། བླ་མ་དཀོན་མཆོག་དང་། ཡི་དམ་
མཁའ་འགྲོ་མཆོད། གསོལ་གདབ། དེ་ནས་རང་སྟན་བདེ་བ་ལ་འདུག་ལ། སེམས་ཅན་ཐམས་ཅད་
ཀྱི་དོན་དུ་ཐུགས་རྗེ་ཆེན་པོ་བསྒོམ་སྙམ་དུ་སེམས་བསྐྱེད། རང་གི་སྙིང་གར་ཟླ་བའི་དཀྱིལ་འཁོར་གྱི་
སྟེང་དུ་ཧཱིདམར་པོ་གནས་པ་ལས་འོད་འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་
- 472



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
དཔའ་ཐམས་ཅད་མཆོད། ཁམས་གསུམ་སེམས་ཅན་ཐམས་ཅད་ལ་ཕོག་པས་སྒྲིབ་པ་དུས་གཅིག་ཏུ་
(༢༨བབ)བྱང་། འོད་ཟེར་ཚུར་འདུས་ནས། བདག་གི་སྡིག་སྒྲིབ་དག་སྟེ། ལུས་འོད་དུ་ཞུ་ནས་ཐུགས་རྗེ་
ཆེན་པོའི་སྐུར་གྱུར་ཏེ། ཞལ་གཅིག་ཕྱག་བཞི་པ་སྐུ་མདོག་དམར་པོ། ཕྱག་དང་པོ་གཉིས་ཐུགས་ཀར་
ཐལ་མོ་སྦྱར་ནས་གཡས་འོག་མ་མུ་ཏིག་གི་ཕྲེང་བ་བསྣམས་པ། གཡོན་འོག་མ་པདྨ་དཀར་པོ་བསྣམས་
པ། ཞབས་གཉིས་ཉི་ཟླས་པདྨའི་གདན་ལ་བཞུགས་པ། ཞལ་ཞི་མ་ཁྲོ། སྤུན་ཅུང་ཟད་ཁྲོ་ཚུལ་དུ་ཡོད་
པ། དབུ་ལ་རིན་པོ་ཆེའི་རྩེ་ཕྲན་ཡོད་པ། ཕྱག་ཞབས་ལ་སོགས་པ་རིན་པོ་ཆེའི་རྒྱན་དྲུག་གིས་བརྒྱན་པ།
སྐུ་ལས་འོད་ཟེར་རྣམ་པ་ལྔ་འཕྲོ་བ། དམ་ཚིག་པ་དང་ཡེ་ཤེས་པ་གཉིས་སུ་མེད་པ་སྣང་ལ་རང་བཞིན་
མེད་པ་ཡེ་ཤེས་སྒྱུ་མའི་སྐུར་བསྒོམ་མོ། །དེ་ནས་སྐུ་གསུང་ཐུགས་ཀྱི་ལྷ་བསྐྱེད་དེ། སྤྱི་བོ་བདེ་བ་ཆེན་
པོའི་འཁོར་ལོ་སྐུའི་ལྷ་ཐུགས་རྗེ་ཆེན་པོ་སྐུ་མདོག་དཀར་པོ། ཞལ་གཅིག་ཕྱག་གཉིས་པ། མཉམ་གཞག་
གི་སྟེང་དུ་འཁོར་ལོ་བསྣམས་པ། རྒྱན་དང་གདན་གོང་དང་མཐུན་པའོ། །འཁོར་སྐུའི་དཔའ་བོ་དང༌།
དཔའ་མོ་དཀར་མོ་འཁོར་ལོ་ཐོགས་པ་བརྒྱ་རྩ་བརྒྱད་ཀྱིས་བསྐོར་ནས་བཞུགས་པར་བསྒོམ་མོ། །
མགྲིན་པ་ལོངས་སྤྱོད་ཀྱི་འཁོར་ལོར། གསུང་གི་ལྷ་ཐུགས་རྗེ་ཆེན་པོ་སྐུ་མདོག་དམར་པོ་ཞལ་གཅིག་ཕྱག་
གཉིས་མཉམ་གཞག་མཛད་པའི་སྟེང་ན་པདྨ་བསྣམས་པ། རིན་པོ་ཆེའི་རྒྱན་གྱིས་བརྒྱན་པ། ཉི་ཟླ་
པདྨའི་གདན་ལ་བཞུགས་པར་བསྒོམ་མོ། །འཁོར་གསུང་གི་ལྷ་ཚོགས་དཔའ་བོ་དང་། དཔའ་མོ་དམར་
མོ་པདྨ་ཐོགས་པ་བརྒྱ་རྩ་བརྒྱད་ཀྱིས་བསྐོར་བར་བསྒོམ་མོ། །སྙིང་ག་ཆོས་ཀྱི་འཁོར་ལོར་ཐུགས་ཀྱི་ལྷ་
ཐུགས་རྗེ་ཆེན་པོ་སྐུ་མདོག་མཐིང་ག་ཞལ་གཅིག་ཕྱག་གཉིས་པ་མཉམ་གཞག་མཛད་པའི་སྟེང་ན་རྡོ་རྗེ་
བསྣམས་ པ། རིན་པོ་ཆེའི་རྒྱན་གྱིས་བརྒྱན་པ། ཞབས་ གཉིས་ ཉི་ཟླ་པདྨའི་ གདན་ལ་བཞུགས་པ།
འཁོར་ཐུགས་ཀྱི་དཔའ་བོ་དང༌། དཔའ་མོ་སྔོན་མོ་རྡོ་རྗེ་ཐོགས་པ་བརྒྱ་རྩ་བརྒྱད་ཀྱིས་བསྐོར་བར་
བསྒོམ་མོ། །ལྟེ་བ་ (༢༨༡ན)སྤྲུལ་པའི་འཁོར་ལོར། གསང་བ་ཡེ་ཤེས་ཀྱི་མཁའ་འགྲོ་མ་ཡུམ་གྱི་ཚུལ་དུ་
བསྒོམ་སྟེ། སྐུ་མདོག་དམར་མོ་ཞལ་གཅིག་ཕྱག་བཞི་མ། གཡས་དང་པོ་གྲི་གུག །འོག་མ་རལ་གྲི །
གཡོན་དང་པོ་ཐོད་ཁྲག །འོག་མ་ཁ་ཊཾ་ག །ཞབས་ཉི་ཟླ་པདྨའི་གདན་ལ་བཞུགས་རུས་པའི་རྒྱན་གྱིས་
- 473-



མ་ཎི་བཀའ་འབུམ།
བརྒྱན་པར་བསྒོམ་མོ། །འཁོར་མཁའ་འགྲོ་མ་དམར་མོ་གྲི་གུག་དང་ཐོད་པ་ཐོགས་པ་བརྒྱ་རྩ་བརྒྱད་
ཀྱིས་བསྐོར་ནས་ཡོད་པར་བསྒོམ་མོ། །དེའི་ལུས་ལྷའི་དཀྱིལ་འཁོར་གྱིས་སྣང་བ་ཟིལ་གྱིས་གནོན་པ།
ཁམས་གསུམ་དབང་དུ་སྡུད་པ། སྣང་ལ་རང་བཞིན་མེད་པ་གསལ་ལ་རྟོག་པ་མེད་པར་བསྒོམ་པའོ། །
ངག་སྙིང་པོ་སྔགས་ཀྱི་འཁོར་ལོ་ནི། ཐུགས་རྗེ་ཆེན་པོའི་སྐུ་གསུང་ཐུགས་ཀྱི་སྙིང་པོ་ཡང་སྙིང་ཉེ་བའི་སྙིང་
པོ་འདི་བཟླས་སོ། །ཨོཾ་ཨཱཧཱུཾ། ཨོཾ་མ་ཎི་པདྨེ་ཧཱུཾ། ཞེས་པ་ཨོ་ཐུགས་རྗེ་ཆེན་པོའི་སྐུའི་སྙིང་པོ། ཨཱགསུང་
གི་སྙིང་པོ། ཧཱུཾ་ཐུགས་ཀྱི་སྙིང་པོ། ཧཱུྃཡང་སྙིང་། ཡི་གེ་དྲུག་པ་ཉེ་བའི་སྙིང་པོ། དེ་ཡང་བགྲང་ལུགས་འཛབ་
དབྱངས་བྱ་བ་ལ་ཉི་ཤུ་རྩ་གཅིག་སྟེ། མོས་གུས་གདུངས་པའི་འདབ་དབྱངས་རྔ་མོ་བུ་ལྟོར་བ་ལྟར་བགྲང་
སྟེ། བླ་མ་དང་ཐུགས་རྗེ་ཆེན་པོ་སྤྱི་བོར་བསྒོམས་ལ། དད་པ་དང་མོས་པས་རྒྱུད་བསྐུལ་ནས་གདུངས་
དབྱངས་བགྲང་ངོ༌། །ཉམས་བྱིན་རླབས་སུ་ཐིབ་ཐིབ་འོང་ངོ༌། །མཆོད་ཅིང་བསྟོད་པའི་འཛབ་དབྱངས་
ཆེ་བྱ་གཟན་བུ་ཚོལ་བ་ལྟར་བཟླས་ཏེ། བླ་མ་དང་ཐུགས་རྗེ་ཆེན་པོའི་ལྷ་ཚོགས་མཉེས་ཤིང་ཚིམ་པར་བསམས་
ནས། དིར་བར་བགྲངས་པས་ཉམས་བདེ་བར་འཆར་རོ། །དཔའ་བོ་ལུས་ལ་གོང་གོ་བའི་འཛབ་དགོངས་
འབྲུག་ལྡིར་བ་ལྟར་གྲགས་པས། ལུས་ལ་ལྷ་དང་ལྷ་མོ་གནས་བཞིར་བསྐྱེད་ལ། ངག་གི་སྒྲ་འུར་གྱིས་
བགྲངས་པས་ལུས་ངག་ལ་ཉམས་སུ་ངར་སྐྱེས་ཏེ། སྣང་བ་ཟིལ་གྱིས་གནོན་ནོ། །བདག་གཞན་གྱི་སྒྲིབ་
པ་སྦྱངས་པའི་འཛབ། མགལ་མེ་ཀླད་ལ་བསྐོར་བ་ལྟར་བཟླས་ཏེ། བཟློས་པའི་འོད་(༢༨༡བ)ཟེར་ཕར་
འཕྲོས་པས་བདེ་བར་གཤེགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་ཚུར་འདུས། བདག་
གི་སྡིག་སྒྲིབ་བྱང་བར་བསམ་ཞིང་། ཕར་འཕྲོས་ཚུར་འདུ་ཕྱི་ནང་མེད་པར་ཀོ་རོ་རོ་བཟླས། དེས་ཉམས་
ལུས་སེམས་ལ་བདེ་བ་འཆར་རོ། །བདག་གཞན་ཀུན་ལ་བྱིན་འབེབས་པའི་འཛབ་བུང་བའི་ཚང་བཤིག་
པ་ལྟར་བཟླས་ཏེ། སྣང་བ་ཐམས་ཅད་གཞལ་ཡས་ཁང་། སྐྱེ་འགྲོ་ཐམས་ཅད་ཐུགས་རྗེ་ཆེན་པོའི་ལྷ་
ཚོགས༔ ཕོ་ཐམས་ཅད་དཔའ་བོ། མོ་ཐམས་ཅད་དཔའ་མོར་བསམ། སྒྲ་ཐམས་ཅད་ཡི་གེ་དྲུག་པའི་སྒྲར་
དི་རི་རི་བཟླས་པས། ཉམས་བྱིན་རླབས་ཐིབས་ཐིབས་བག་དྲོ་འུར་འུར་འོང་ངོ༌། །རྟོག་པའི་ཉམས་ཡིད་
ལ་གསལ་བའི་འཛབ། བུམ་པའི་ནང་གི་མར་མེ་ལྟར་བཟླས་ཏེ། ལུས་ལྷ་ངག་སྔགས། སེམས་གས་
-474 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ལ་མི་རྟོག་པར་བཟླས་ཏེ། ཉམས་བདེ་གསལ་མི་རྟོག་པར་འཆར་རོ། །བླ་མ་ཡི་དམ་མཁའ་འགྲོ་ལ་བྱིན་
རླབས་ཞུ་བའི་འཛབ། བུང་བ་མེ་ཏོག་གི་ཁ་ནས་འཕུར་བ་ལྟར་བཟླས་ཏེ། བླ་མ་ཡི་དམ། གསང་བ་ཡེ་
ཤེས་ཀྱི་མཁའ་འགྲོ་མ། སྤྱི་གཙུག་ཉི་ཟླ་པདྨའི་གདན་ལ་སྤྱན་དྲངས་ཏེ། རང་གི་རིག་པ་ཚོན་གང་པ་
ཅིག་གཟུགས་སུ་ཕྱུང་ལ་བསྐོར་བ་བྱེད་པར་བས
བསམས་ལ་བཟླས་པས། ཉམས་དང་བྱིན་རླབས་ལུས་ལ་
བདེ་བ། ངག་ལ་ནུས་པ། སེམས་ལ་རྟོག་པ་འཆར་རོ། །བདག་གཞན་གྱི་བར་ཆད་སེལ་བའི་འཛབ། སྤྱང་
མོ་ཕྲུ་གུས་བོས་པ་ལྟར་བཟླས་པས་བླ་མས་བྱིན་གྱིས་རློབས། ཡི་དམ་གྱིས་དངོས་གྲུབ་སྟེར། དཔའ་བོ་
མཁའ་འགྲོས་གྲོགས་བྱེད། མཁའ་འགྲོ་མས་བར་ཆད་སེལ་བར་བསམས་ལ་ལ
པ་འདུ་རུ་རུ་དྲག་ཏུ་བཟླས་
ཉམས་གདོན་བགེགས་གྲོགས་སུ་འཆར་རོ། །མཆོག་ཐུན་མོང་གི་དངོས་གྲུབ་ཞུ་བའི་འཛབ་དེད་དཔོན་
ནས་ཟླ་བའི་ཚོད་འཛིན་པ་ལྟར་བཟླས་ཏེ། དངོས་གྲུབ་གང་འདོད་བླ་མ་ཡི་དམ་མཁའ་འགྲོས་སྟེར་ཆར་
ལྟར་སི་ལི་ལི་འབབ་པར་བསམས་ལ་བཟླས། ཉམས་འདོད་དགུ་འབྱུང་ཞིང་བསམ་(༢༨༢ན)དགུ་འགྲུབ་
པར་འཆར་རོ། །བདག་གཞན་རིག་པ་གཅུན་པའི་འཛབ། ཤ་ཁྱིས་རི་དྭགས་གཅུན་པ་ལྟར་བཟླས་ཏེ།
བདག་གི་ལུས་ཐུགས་རྗེ་ཆེན་པོར་གཅུན། ངག་ཡི་གེ་དྲུག་པར་གཅུན། ཡིད་རྟོག་མེད་བདེ་གསལ་དུ་
གཅུན། གཞན་གྱི་ལུས་ངག་ཡིད་གསུམ་པོ་ཡང་གཅུན་ཏེ། ཇེ་དྲག་ཇེ་དྲག་ལ་བཟླས། ཉམས་རང་གཞན་
གྱི་ལུས་འབར་བ་དང་། ངག་ཆོས་ཀྱི་ཚིག་སྨྲ་བ་དང་། སེམས་བདེ་གསལ་ལ་གནས་པ་འབྱུང་ངོ་། །
ཉམས་མྱོང་རྟོགས་ཆེད་ཀྱི་འཛབ། རྔ་མོ་བུ་ཁྲིད་པ་ལྟར་བཟླས་ཏེ། ཉམས་བདེ་སྟོང་གི་ངང་ལ་བཞག་ལ་
དལ་བུས་ན་ར་ར་བཟླས། ཉམས་བདེ་སྟོང་གསལ་སྟོང་། རིག་སྟོང་གཉིས་མེད་དུ་འཆར་རོ། །གསུང་ཡི་
གེ་འབྲུ་དྲུག་ལ་བསྟོད་པའི་འཛབ་བྲག་བར་དུ་ཅོང་བརྡུངས་པ་ལྟར་བཟླས་ཏེ། ཐུགས་རྗེ་ཆེན་པོ་མདུན་
གྱི་ནམ་མ་བའ་ལ་བསྒོམ། བསྟོད་པ་མཆོད་པ་འབུལ་བར་བསམ་ལ། སྐད་ཕྲ་ལ་རིང་བ་གཅོང་བར་བཟླས་
པས། སྐུ་གསུང་ཐུགས་ཀྱི་རྒྱུད་བསྐུལ་བར་བསམ། ཉམས་སྤྲོ་བ་དང་དགའ་བ་དང་བདེ་བ་སྐྱེའོ། །འགྲོ་
བའི་ཡིད་བསྐུལ་བའི་འཛབ། པི་ཝང་རྒྱུད་བསྒྲེང་བའི་སྐད་ལྟར་བཟླས་ཏེ། བདག་ཐུགས་རྗེ་ཆེན་པོའི་སྐུ་
གསུང་ཐུགས་ཀྱི་འོད་ཟེར་གྱིས་བདག་གཞན་གྱི་ལུས་ངག་ཡིད་གསུམ་གནད་ནས་བསྐུལ་ནས་སྣང་བ་
-475



མ་ཎི་བཀའ་འབུམ།
བུ་ཡི་
དབང་དུ་འདུས་པར་བསྒོམས་ནས་ཡི་གེ་དྲུག་པ་བཟླས་པས། ཉམས་རང་གི་ལུས་ངག་ཡིད་གསུམ་ལ་
བྱིན་རླབས་འབར་བས་གཞན་གྱི་ལུས་ངག་ཡིད་གསུམ་སྣང་བ་འགྱུར་ནས་དབང་དུ་འདུས་པར་འགྱུར་
རོ། །འགྲོ་བ་དྲུག་སྦྱོང་ཞིང་། མཁའ་འགྲོ་གནད་ནས་བསྐུལ་པའི་འཛབ་སྒེག་མ་སྣང་གླུ་ལེན་པ་ལྟར་
བཟླས་ཏེ། བདག་ཐུགས་རྗེ་ཆེན་པོར་བསྒོམས་ནས་ཡི་གེ་དྲུག་པ་བཟླས་པས། འོད་ཟེར་མཁའ་འགྲོ་
མའི་གནས་ཐམས་ཅད་དུ་འཕྲོས་པས། ལུས་ངག་ཡིད་གསུམ་གནད་ནས་བསྐུལ་ནས། རང་དབང་མེད་
པར་བྱ་ནག་མོ་ཁྱུ་འགྲོགས་པ་(༢༨ ༢བ)བཞིན་དུ་བདག་གི་མདུན་དུ་སྤུངས་ནས་བཀའ་ཉན་གསུང་སྡོད་
པར་བསམས་ལ། སྣ་ན་མང་སྣང་གླུ་ཀྱུ་རུ་རུ་རིང་ཐུང་དུ་བཟླས། ཉམས་ལུས་ངག་ཡིད་གསུམ་སྣང་བ་
འགྱུར་ཏེ། བྱིན་རླབས་ཐིབ་ཐིབས་པ་འོང་ངོ༌། །བྱིན་རླབས་གདུང་སེམས་ཀྱི་འཛབ་འབྲོག་མོ་འབྲི་བཞོ་
བ་ལྟར་བཟླས་ཏེ། བདག་ཐུགས་རྗེ་ཆེན་པོའི་སྐུ་གསུང་ཐུགས་ལས་འོད་ཟེར་འཕྲོས་པས། བླ་མ་
དམ་མཁའ་འགྲོ་དཔའ་བོ་དཔའ་མོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྐུ་གསུང་
ཐུགས་ལ་ཕོག་པས་མཉེས་པའི་མཆོད་པ་ཕུལ། ཚུར་འདུས་པས་སྐུ་གསུང་ཐུགས་ཀྱི་དངོས་གྲུབ་དབྱིངས་
སུ་བསྡུས། བྱིན་གྱིས་བརླབ་ཅིང་དབང་བསྐུར་བར་བསམ། གཅིག་འགྱུར་གཉིས་འགྱུར་གསུམ་འགྱུར་
དུ་སྦྲེལ་ལ་བཟླས་ཏེ། ཉམས་ཏིང་ངེ་འཛིན་བདེ་སྟོང་དབྱེར་མེད་དུ་འཆར་རོ། །བདག་དོན་གཉིས་མེད་
ལ་བསྐུལ་བའི་འཛབ། འབྲོག་པ་གཡག་ལ་བསྐོར་བ་ལྟར་བཟླས་ཏེ། རིག་པ་ངར་དང་བཅས་པས་ཤེས་
པ་གཞི་ལ་མི་བཞག །འུ་རུ་རུ་དྲག་ལ་ངར་དང་བཅས་པས་བཟླས། ཉམས་རིག་པ་འུར་ཏེ། རང་བྱུང་
རིག་པ་ཤུགས་ལ་འཆར་རོ། །ཐུགས་མཉམ་ཉིད་ལ་བཞག་པའི་འཛབ། གླིང་བུ་འབུད་པ་ལྟར་བཟླས་
ཏེ། སེམས་མི་རྟོག་སྟོང་གསལ་ལ་བཞག་ནས་རང་གསལ། རང་གྲོལ་རང་དངས་ངང་ལས་ཀྱུ་རུ་རུ་བཟླས།
ཉམས་རིག་སེམས་རང་དངས་རྟོག་མེད་དུ་འཆར་རོ། །ཏིང་ངེ་འཛིན་རྩལ་སྦྱོང་གི་འཛབ། ལྟུང་ཀ་རྩལ་
སྦྱོང་བྱེད་པ་ལྟར་བཟླས་ཏེ། རིག་པ་གཞི་ལ་མ་བཞག་པར་དམིགས་པ་མཐོ་དམའ་ཐམས་ཅད་ལ་རྩལ་
སྦྱོང་། སྐད་ཆེ་ཆུང་བསྒྱུར་ཞིང་བཟླས། ཉམས་རིག་པའི་རྩལ་སྣ་ཚོགས་སུ་འཆར་རོ། །ཡི་དགས་འབྱུང་པོ་
གཅུན་པའི་འཛབ། སྟག་དང་ཕག་རྒོད་འཛིང་པ་ལྟར་བཟླས་ཏེ། གདོན་བགེགས་ཀྱི་སྟེང་དུ་རིག་པ་ངར་
- 476 -



པ་འཆར་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བླངས་ལ། ཇེ་དྲག་ཇེ་དྲག་ལ་ཧྲིལ་གྱིས་དྲིལ་ཏེ། ཉམས་ལ་བརྟུལ་ཞུགས་ཐོན་པས་གདོན་བགེགས་རང་
ཞིར་འགྲོའོ། །བར་ཆོད་ཆོ་འཕྲུལ་ལྡོག་པའི་འདབ། རྒྱ་ཁྲ་(༢༨༣ན)གཟན་ལ་འཇབ་པ་ལྟར་བཟླས་པ་ནི།
བར་ཆད་ལྷ་འདྲེའི་ཆོ་འཕྲུལ་དྲག་ཏུ་བྱུང་ན། དེ་ལ་དམིགས་པ་དྲག་ཏུ་གཅུན་པས། དེའི་གཉེན་པོར་
དམིགས་པ་རྩེ་གཅིག་ཏུ་དྲིལ་ལ་བཟླས། ཉམས་བར་ཆད་གྲོགས་སུ་སོང་ནས་བྱིན་རླབས་ནུས་པ་འཆ
རོ། །བསྙེན་སྒྲུབ་ལས་སྦྱོར་འཕྲོ་བསྡུས་སུ་བཟླས་པ་ནི། བདག་ཐུགས་རྗེ་ཆེན་པོའི་སྐུ་གསུང་ཐུགས་
ལྷར་གསལ་བས། ལྟེ་བ་སྤྲུལ་པའི་འཁོར་ལོའི་ལྷ་ཚོགས་ལས་འོད་ཟེར་དམར་པོ་འཕྲོས་པས། སྙིང་ག་
ཆོས་ཀྱི་འཁོར་ལོའི་ཐུགས་ཀྱི་ལྷ་ཚོགས་མཆོད་པས་མཉེས། སྙིང་ག་ནས་འོད་ཟེར་མཐིང་ག །མགྲིན་པ་
ལོངས་སྤྱོད་ཀྱི་འཁོར་ལོར་འཕྲོས་པས། གསུང་གི་ལྷ་ཚོགས་མཉེས། མགྲིན་པ་ནས་འོད་ཟེར་དམར་པོ་
སྤྱི་བོ་བདེ་ཆེན་དུ་འཕྲོས་པས། སྐུའི་ལྷ་ཚོགས་མཉེས། སྤྱི་བོ་ནས་འོད་ཟེར་བདག་གི་མགོ་མཇུག་ཏུ་ཁུང་
པས། ལུས་ངག་ཡིད་གསུམ་གྱི་སྒྲིབ་པ་དག་ནས་སེམས་ཉིད་རང་བྱུང་གི་ཡེ་ཤེས་སྐུ་གསུང་ཐུགས་ཀྱི་
རང་བཞིན་དུ་གྱུར་པ་ནི་བསྙེན་པའོ། །སྤྱི་བོ་ནས་འོད་ཟེར་དཀར་པོ་མགྲིན་པར་འཕྲོས། མགྲིན་པ་ནས་
འོད་ཟེར་དམར་པོ་སྙིང་གར་འཕྲོས། །སྙིང་ག་ནས་འོད་ཟེར་མཐིང་ག་ལྟེ་བར་འཕྲོས། ལྟེ་བ་ནས་འོད་
ཟེར་དམར་པོས་བདག་གི་ལུས་ལ་ཁྱབ་པས་ལུས་བདེ་བས་གང་ནས། སེམས་གསལ་སྟོང་ཉམས་དང་
ལྡན་པར་གྱུར་པ་ནི། བསྒྲུབ་པའོ། །སྤྱི་བོའི་ལྷ་ཚོགས་ལས་འོད་ཟེར་དཀར་པོ་འཕྲོས་པས། བདེ་བར་
གཤེགས་པའི་སྐུ་མཉེས། སེམས་ཅན་ཐམས་ཅད་ཀྱི་ལུས་ཀྱི་སྒྲིབ་པ་སྦྱངས། ཚུར་འདུས་པས་བདེ་བར་
གཤེགས་པའི་སྐུའི་དངོས་གྲུབ་ཐོབ་པས། ཁམས་གསུམ་གྱི་སེམས་ཅན་གྱི་ལུས་དབང་དུ་འདུས་པར་
བསམ། མགྲིན་པའི་ལྷ་ཚོགས་ལས་འོད་ཟེར་དམར་པོ་འཕྲོས། བདེ་བར་གཤེགས་པའི་གསུང་མཉེས།
སེམས་ཅན་གྱི་ངག་གི་སྒྲིབ་པ་སྦྱངས། ཚུར་འདུས་པས་（༢༨༣བ)བདེ་བར་གཤེགས་པའི་གསུང་གི་
དངོས་གྲུབ་ཐོབ་པས། ཁམས་གསུམ་གྱི་སེམས་ཅན་གྱི་ངག་དབང་དུ་འདུས་པར་བསམ། ཐུགས་ཀའི་
ལྷ་ཚོགས་ལས་འོད་ཟེར་མཐིང་ག་འཕྲོས། བདེ་བར་གཤེགས་པ་ཐམས་ཅད་ཀྱི་ཐུགས་མཉེས། སེམས་
ཅན་གྱི་ཡིད་ཀྱི་སྒྲིབ་པ་སྦྱངས། ཚུར་འདུས་བདེ་བར་གཤེགས་པ་ཐམས་ཅད་ཀྱི་ཐུགས་ཀྱི་དངོས་གྲུབ་
བ 477 མ



མ་ཎི་བཀའ་འབུམ།
ཐོབ་པས། ཁམས་གསུམ་གྱི་སེམས་ཅན་ཐམས་ཅད་ཀྱི་ཡིད་དབང་དུ་འདུས་པར་བསམ་མོ། །ལྟེ་བ་
ནས་འོད་ཟེར་དམར་པོ་འཕྲོས། མཁའ་འགྲོ་དཔའ་བོ་དཔའ་མོའི་སྐུ་གསུང་ཐུགས་མཉེས་ཁམས་གསུམ་
གྱི་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་གྱི་སྒྲིབ་པ་སྦྱངས་དབང་དུ་བསྡུས། ཚུར་འདུས་
དཔའ་བོ་དཔའ་མོ་ཐམས་ཅད་ཀྱི་སྐུ་གསུང་ཐུགས་ཀྱིས་ལུས་ངག་ཡིད་གསུམ་བྱིན་གྱིས་བརླབས་པས།
འགྲོ་བ་ཐམས་ཅད་བཀའ་འོག་ཏུ་བསྡུས་པ་ནི་ལས་སྦྱོར་ཡིན་ནོ། །དེ་རྣམས་སྙིང་པོ་སྔགས་ཀྱི་དཀྱིལ་
འཁོར་ཡིན་ནོ། །ཡིད་ཆོས་ཉིད་ཀྱི་དཀྱིལ་འཁོར་ནི། ཐུགས་རྗེ་ཆེན་པོའི་ལྟ་བ་ནི། འདི་ལྟར་སྣང་བ་ཐམས་
ཅད་ཀུན་རྫོབ་སྒྱུ་མ་ཙམ་དུ་སྣང་ཡང་། དོན་དམ་པར་ལྷ་དེ་སེམས་ཉིད་ཀྱི་སྣང་བ་ཡིན། སེམས་སྤོས་
བྲལ་ཆོས་སྐུ་ལས་ལྟ་ལོགས་ནས་བསྒྲུབ་ཏུ་མེད་དོ། །ཐུགས་རྗེ་ཆེན་པོའི་སྒོམ་པ་ནི། ཀུན་རྫོབ་སྒྱུ་མ་
ཙམ་དུ་ལུས་ལྷར་གསལ་ཡང་། ལྷ་སྣང་ལ་རང་བཞིན་མེད་དེ་སེམས་ལས་བྱུང་བ་ཡིན། སེམས་སྟོང་
གསལ་འཛིན་མེད་ཀྱི་ངང་ལ་གནས་པ་ནི། བསྐྱེད་རྫོགས་ཟུང་འཇུག་གི་སྒོམ་པ་ཡིན་ནོ། །ཐུགས་རྗེ་
ཆེན་པོའི་སྤྱོད་པ་ནི། ཀུན་རྫོབ་སྒྱུ་མ་ཙམ་དུ་ལུས་ངག་ཡིད་གསུམ་ཐུགས་རྗེ་ཆེན་པོའི་སྐུ་གསུང་ཐུགས་
དོན་དམ་དུ་སྐུ་སྣང་སྟོང་། གསུང་གྲག་སྟོང་། ཐུགས་གསལ་སྟོང་ཟུང་དུ་འཇུག་པ་ནི་ཐུགས་རྗེ་ཆེན་པོའི་
སྤྱོད་པའོ། །དེ་ལྟར་གསལ་བས། དཀྱིལ་འཁོར་རྣམ་པ་གསུམ་དང་མི་འབྲལ་ཏེ། ལུས་ལྷ། ངག་སྔགས།
ཡིད་ཆོས་ཉིད་ཀྱི་དཀྱིལ་འཁོར་དུ་གསལ་བ་དེ་གསུམ་ཐ་མལ་(༢༨༤ན)དུ་མ་ལུས་པའོ། །དེ་ལྟ་བུའི་དུས་
ན་དཔའ་བ་རྣམ་པ་གསུམ་དང་ཡང་ལྡན་ཏེ། ལུས་ལྷར་དཔའ་སྟེ་སྐུ་མདོག་ཕྱག་མཚན་རྒྱན་ཆ་ལུགས་སུ་
གསལ། ངག་སྔགས་སུ་དཔའ་སྟེ། ཡི་གེ་དྲུག་པ་རྒྱུན་མི་ཆད་པར་བཟླ། སེམས་ཆོས་ཉིད་ཀྱི་དཔའ་སྟེ།
རྣམ་རྟོག་རང་སར་གཉེན་པོས་ཟིན་ནོ། །དེ་ལྟ་བུའི་དུས་ན་གདེངས་གསུམ་དང་ཡང་ལྡན་ཏེ། ལུས་ལྷའི་
གདེངས་ཀྱིས་སྐུ་ལ་བགྲེས་རྒུད་མི་འབྱུང་བས་འབྱུང་བ་དབང་དུ་འདུས། ངག་སྔགས་ཀྱི་གདེངས་ཀྱིས་
གསུང་ལ་འགག་པ་མི་མངའ་སྟེ། སྙན་མི་སྙན་གྲག་སྟོང་དུ་གྲོལ། སེམས་ཆོས་ཉིད་གདེངས་ཀྱིས་ཐུགས་
ལ་འགྱུར་བ་མི་མངའ་སྟེ། ཆོས་སྐུ་དྲི་མ་མེད་པར་གནས་སོ། །དེ་ལྟ་བུའི་དུས་ན་གཟེར་ཐེབས་པ་གསུམ་
དང་ཡང་ལྡན་ཏེ། ལུས་ལྷར་གཟེར་ཐེབས་པས་ཕུང་པོ་ལྷའི་སྐུར་བརྟན། ངག་སྔགས་སུ་གཟེར་ཐེབས་
- 478 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པས་ཡི་གེ་དྲུག་པ་རྡོ་རྗེའི་སྒྲར་བརྟན། སེམས་ཆོས་ཉིད་དུ་གཟེར་ཐེབས་པས་ཐིག་ལེ་ཉག་གཅིག་ཆོས་
སྐུར་བརྟན། དེ་ལྟ་བུའི་དུས་སུ་བརྟུལ་ཞུགས་གསུམ་དང་ཡང་ལྡན་ཏེ། ལུས་ལྷའི་བརྟུལ་ཞུགས་ཀྱིས་
ཅིར་སྣང་ལྷར་གསལ། ངག་ཡི་གེ་དྲུག་པ་སྒྲ་སྐད་སྔགས་སུ་གསལ། ཡིད་ཆོས་ཉིད་འགྱུས་དྲན་རོལ་པར་
གསལ། དེ་ལྟ་བུའི་དུས་ན་རྒྱུན་མི་ཆད་པ་གསུམ་ཡང་འབྱུང་སྟེ། སྣང་བ་སྐུའི་དཀྱིལ་འཁོར་ལས་མི་དང་
མི་མ་ཡིན་པ་གང་ཡང་མེད་པས་མཚམས་རྒྱུན་མི་ཆད། གྲག་པ་སྔགས་ཀྱི་དཀྱིལ་འཁོར་ལས། ཨོཾ་མ་ཎི་
པདྨེ་ཧཱུྃ་ཞེས་པ་མིན་ལ་གང་ཡང་མེད་པས་འཛབ་བཟླས་རྒྱུན་མི་ཆད། དྲན་རྟོག་ཐུགས་ཀྱི་དཀྱིལ་འཁོར་
ལས་དུག་ལྔ་རང་སར་གྲོལ་བས་ཆོས་ཉིད་ཀྱི་ཡོ་ལངས་གཏོར་ཚོགས་རྒྱུན་མི་ཆད་དོ། །དེ་ལྟ་བུའི་དུས་
ན་འདུ་བ་རྣམ་པ་གསུམ་ཡང་འབྱུང་སྟེ། ལུས་ཐུགས་རྗེ་ཆེན་པོའི་སྐུར་གྲུབ་པས། འགྲོ་བ་མི་ཐམས་ཅད་
འདུས་ཏེ་མོས་གུས་བྱེད། ངག་ཐུགས་རྗེ་ཆེན་པོའི་གསུང་དུ་གྲུབ་པས་བཀའ་ཉན་ཅིང་ཅི་སྨྲས་པ་ཆོས་སུ་
འགྲོ །སེམས་ཐུགས་རྗེ་ཆེན་པོའི་ཐུགས་སུ་གྲུབ་པས་ཆོས་ཉིད་ཀྱི་དགོངས་པ་གཏིང་ནས་རྟོགས་ཏེ།
བྱིན་རླབས་ཀྱིས་གཞན་དོན་འགྲུབ་པས། ཅི་བསྟན་དགོངས་པར་འགྲོའོ། །སྤྲུལ་པའི་རྒྱལ་པོ་(༢༨༤ བ)
སྲོང་བཙན་སྒམ་པོའི་ཐུགས་དམ་མཁའ་འགྲོ་མས་ལུང་བསྟན་པའི་སྒྲུབ་ཐབས་ཤིན་ཏུ་ཟབ་པར་གདམས་
པ་རྫོགས་སོ། །
གསང་བ་ཡེ་ཤེས་མཁའ་འགྲོ་མའི་སྒྲུབ་ཐབས་བཞུགས།
ཨོཾ་མ་ཎི་པདྨེ་ཧཱུཾ། ཐུགས་རྗེ་ཆེན་པོ་ལ་ཕྱག་འཚལ་ལོ། །གསང་བ་ཡེ་ཤེས་མཁའ་འགྲོ་མའི་སྒྲུབ་
ཐབས་ལ། དང་པོ་ཁོ་ན་གནས་རི་ཁྲོད་དམ་དབེན་པར་སོང་
པར་སོང་ལ་མཎྜལ་དམར་པོ་ལེགས་པར་བྱས་ཏེ།
བུད་མེད་ཀྱི་མངལ་ཁྲག་དང་། མཚལ་དང༌། སིནྡྷ་ར་ཆང་དང་སྦྱར་ལ་བྱུགས། ཐོད་པ་དུམ་བུ་གཅིག་
པར་མཚལ་དང་། བཟང་དྲུག །གི་ཧང་། སིནྡྷ་ ར། པདྨ་རཀྟ། སྐྱེས་ པའི་ས་བོན་དེ་རྣམས་ཆང་ལ་
རིལ་བུ་བྱས་ཏེ་ཐོད་པ་བཀང་ངོ༌། །དེ་ནས་བསྙེན་པ་བྱ་བ་ནི། སྔོན་དུ་ཐུགས་རྗེ་ཆེན་པོའི་བསྐྱེད་
ནས།
- 479 -



མ་ཎི་བཀའ་འབུམ།
རིམ་བྱས་ལ། ཨོཾ་མ་ཎི་པདྨེ་ཧཱུཾ་ཞེས་པས་བསྙེན་པ་འབུམ་ཚོ་གཅིག་བྱའོ། །དེ་ནས་སྒྲུབ་པ་བྱ་སྟེ། ཐ་མལ་
པ་འི་སྙིང་གར་ཧཱིདམར་པོ་ཅིག་ལས་འོད་ཀྱིས་ལུས་ཁྱབ་ནས། འོད་དུ་ཞུ་བ་དང་། བདག་ཉིད་གསང་
བ་ཡེ་ཤེས་ཀྱི་མཁའ་འགྲོ་མ་སྐུ་མདོག་དམར་མོ་ཞལ་གཅིག་ཕྱག་བཞི་མ། ཞབས་གཉིས་པདྨའི་གདན་
ལ་བཞུགས་པ། ཞལ་ཅུང་ཟད་ཁྲོ་བའི་ཚུལ་དུ་བཞུགས་པ། ཕྱག་གཡས་དང་པོ་གྲི་གུག་འོག་མ་རལ་གྲི་
བསྣམས་པ། གཡོན་དང་པོ་ཐོད་ཁྲག །འོག་མ་ཁ་ཊཾ་ག་བསྣམས་པ། ཞབས་གཉིས་པདྨའི་གདན་ལ་
མཁའ་འགྲོ་མ་བཞིས་བཏེག་པ། རུས་པའི་རྒྱན་དྲུག་གིས་སྐུ་ལ་བརྒྱན་པ། གཅེར་བུ་གཟི་མདངས་ཅན།
ལྷ་འདྲེ་མི་གསུམ་དབང་དུ་སྡུད་པ་ཅིག་བསྒོམ། དེའི་ཐུགས་ཀར་ཐུགས་རྗེ་ཆེན་པོ་འཇིག་རྟེན་དབང་
ཕྱུག་ སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་མུ་ཏིག་གི་ཕྲེང་བ་འདྲེན་པ། གཡོན་པདྨ་
བསྣམས་པ། ཞལ་འཛུམ་པའི་མདངས་དང་ལྡན་པ། ཞབས་ཉི་ཟླའི་གདན་ལ་བཞུགས་པ། རིན་པོ་ཆེའི་
རྒྱན་ སྣ་ ཚོགས་ ཀྱིས་ བརྒྱན་ པ་ཅིག །ཐུགས་ཀར་ཡེ་ཤེས་ སེམས་ དཔའི་ཚུལ་དུ་བསྒོམ། དེའི་ སྙིང་ པོ་
བཟླས་པ་ནི། ཨོཾ་མ་ཎི་པདྨེ་ཧཱུཾ། དུ་མ་གུ་རྒྱ་ན་མ་སྭཱ་ཧཱ། ཧ་རི་ནི་ས་ཧཱུཾ་ཞེས་བཟླས་པས། (༢༨༥ན)ཐུགས་
རྗེ་ཆེན་པོའི་ཞལ་ནས་འོད་ཟེར་འཕྲོས་པས། གསང་བ་ཡེ་ཤེས་ཀྱི་བྷ་ག་ལ་ཕོག །བྷ་ག་ནས་འོད་ཟེར་
འཕྲོས་པས་ལས་བྱེད་མཁའ་འགྲོ་མ་བཞི་ལ་ཕོག །རྡོ་རྗེ་མཁའ་འགྲོ་མས་མི་དང་ལྷ་དབང་དུ་བསྡུས།
རིན་ཆེན་མཁའ་འགྲོ་མས་མི་ནོར་ཟས་གསུམ་དབང་དུ་བསྡུས། པདྨ་མཁའ་འགྲོ་མས་མཁའ་འགྲོ་དང་
བུད་མེད་ཟས་ནོར་དབང་དུ་བསྡུས།
ལས་ཀྱི་མཁའ་འགྲོ་མས་དགྲ་དང་བགེགས་དབང་དུ་བསྡུས་ནས།
ཐོད་པའི་རིལ་བུ་དང་། དངོས་གྲུབ་ཀྱི་བཅུད་ལ་བསྡུས་ནས་ལྷུད་ལྷུད་གང་བར་བསམ། རྟོགས་ནི་རབ་
རྫས་མང་དུ་འཕེལ་དུ་བ་འཐོན་པ་འབྱུང་ངོ༌། །འབྲིང་དྲོད་དམ་རོ་རྙེད་ནས་སྣ་ཚོགས་སུ་བྲོ་བ་འབྱུང་།
ཐ་མ་ཡང་བུད་མེད་མང་པོས་མངོན་སུམ་དུ་ཟས་ནོར་ཁྱེར་ནས་འོང་བ་དང༌། རྨི་ལམ་དུ་བུད་མེད་མང་
པོས་བསྙེན་བཀུར་བྱེད་པ་འབྱུང་ངོ༌། །དེ་ནས་རིལ་བུ་འགའ་ལ་མེ་མཆོད་བྱ་སྟེ། རྒྱ་ཤུག་ལ་སོགས་པའི་
དྲི་ཞིམ་པོས་མེ་སྦར་ཏེ། མེ་ནང་དུ་མཁའ་འགྲོ་མ་འཁོར་དང་བཅས་པ་བསྐྱེད་ལ། ཕྱེ་དང་། མར་དང་།
རི་ལུ་བདུད་རྩིར་བསམས་ལ་འབུལ་ལོ། །རི་ལུ་འགའ་ཆང་ལ་བཏབ་ལ་འཐུང་ངོ་། ། དངོས་གྲུབ་ཐོང་
- 480 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པར་བསམ། རི་ལུ་འགའ་དར་དམར་པོ་ལ་གྲིལ་ཏེ་ཐོད་པར་བཅུག་ལ་བཅང་། མི་ནོར་ཟས་གསུམ་དབང་
དུ་འདུ་བར་འགྱུར་རོ། །སྣང་སྲིད་དབང་དུ་འདུ་བར་འགྱུར་རོ། །སྤྱི།། །།
བྱིན་རླབས་སྤ་ཆོས་ཀྱི་སྐོར་བཞུགས།
ཨོཾ་མ་ཎི་པདྨེ་ཧཱུྃ། འཕགས་པ་ཐུགས་རྗེ་ཆེན་པོ་ལ་ཕྱག་འཚལ་ལོ། །ཐུགས་རྗེ་ཆེན་པོའི་བྱིན་
རླབས་ཀྱི་སྒྲུབ་པ་འདི་ལ་གསུམ་སྟེ། བསྙེན་པ་དང་། སྒྲུབ་པ་དང་། ལས་སྦྱོར་རོ། །བསྙེན་པ་ལ་གསུམ་
སྟེ། བསྐྱེད་པའི་རིམ་པ་དང༌། བྱིན་གྱིས་བརླབས་པ་དང་། དབང་བསྐུར་བའོ། །བསྐྱེད་པའི་རིམ་པ་ནི།
དང་པོ་ཁོ་ན་བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ། དེའི་
ཆེད་དུ་ཐུགས་རྗེ་ཆེན་པོར་བསྒོམ་སྙམ་དུ་བསམ་མོ། །དེའི་རྗེས་ལ་རང་ཐ་མལ་པའི་སྙིང་གར་ཨ་ལས་
ཟླ་བའི་དཀྱིལ་འཁོར་གྱི་སྟེང་དུ་ཧྲིདཀར་པོ་ཅིག་(༢༨༥བ)ལས་འོད་འཕྲོས་རང་གི་ལུས་ལ་ཁྱབ་པས།
ལུས་འོད་དུ་ཞུ་ནས། ཨོཾ་མ་ཎི་པདྨེ་ཧཱུཾ་ཞེས་པའི་རང་སྒྲ་ལས་བདག་ཐུགས་རྗེ་ཆེན་པོ་སྐུ་མདོག་དཀར་པོ་
གཡས་གཡོན་དང་པོ་གཉིས་ཐུགས་ཀར་ཐལ་མོ་སྦྱར་བའི་བར་དུ་བདུད་རྩིའི་བུམ་པ་བསྣམས་པ།
གཡས་འོག་མ་ན་ཤེལ་ཕྲེང་། གཡོན་འོག་མ་ན་པདྨ་བསྣམས་པ། གདན་ཉི་ཟླ་པདྨ་ལ་མཉམ་པའི་སྐྱིལ་
ཀྲུང་དུ་བཞུགས་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། ཐུགས་རྗེས་སེམས་ཅན་ཐམས་ཅད་ལ་
སྙོམས་པ་ཅིག་བསྒོམ། གཉིས་པ་བྱིན་གྱིས་བརླབས་པ་ནི། སྤྱི་བོ་མགྲིན་པ། སྙིང་ག་གསུམ་དུ་ཟླ་བའི་
སྟེང་དུ་ཨོཾ་ཨཱཧཱུྃ་དཀར་དམར་མཐིང་གསུམ་བསམ་མོ། །དེ་ནས་བདག་གི་སྙིང་ག་ནས། ཧཱུྃལས་འོད་
ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕོག་པས། ཐུགས་དམ་དང་
ཐུགས་རྗེས་མདུན་གྱི་ནམ་མཁའ་ལ་བྱོན་པ་ལ་གསོལ་བ་བཏབ་པས། དེ་རྣམས་ཀྱི་སྐུ་གསུང་ཐུགས་
ལས་འོད་ཟེར་དཀར་དམར་མཐིང་གསུམ་བྱུང་ནས་བདག་གི་གནས་གསུམ་དུ་ཕོག་པས། སྐུ་གསུང་
ཐུགས་ཀྱི་བྱིན་རླབས་དང་ལྡན་པར་བསམ་མོ། །གསུམ་པ་དབང་བསྐུར་བ་ནི། བདག་ལ་དབང་བསྐུར་
- 481 -



མ་ཎི་བཀའ་འབུམ།
ན་སངས་
ཅིག་པར་གསོལ་བ་བཏབ་པས། སྔར་གྱི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བདུད་རྩིའི་
བུམ་པས་བདག་གི་སྤྱི་བོ་ནས་དབང་བསྐུར་བས་ལུས་ངག་ཡིད་གསུམ་གྱི་སྒྲིབ་པ་དཀར་སངས་ཀྱིས་
དག་ནས་སྤྱི་བོར་ལུད་པས་སངས་
པས་སངས་རྒྱས་སྣང་བ་མཐའ་ཡས་སྐུ་མདོག་དམར་པོ་མཉམ་གཞག་གི་ཕྱག་
རྒྱ་ཅན་གྱིས་དབུ་བརྒྱན་པར་བསྒོམ་མོ། །དེ་ནས་སྒྲུབ་པ་ལ་གསུམ་སྟེ། དབྱུག་པའི་རྒྱུ་བསྟན་པ་དང་།
ལྟར་བསྐྱེད་པ་དང་། བྱིན་གྱིས་བརླབ་པའོ། །དང་པོ་རྒྱུ་བསྟན་པ་ནི། སྦ་ལྕག་ ཚོགས་ གསུམ་ པ་ ཅིག་ ལ་
བྱིན་རླབས་བྱས་ཏེ། དེ་ལ་བརྡ་རྣམ་པ་གསུམ་ལས། སྦ་ལྕག་དཀར་པོར་འདུག་པ་དེ་ཆོས་སྐུ་དྲི་མ་མེད་
པའི་བརྡ། བུག་པ་ཟངས་ཐལ་དུ་འདུག་པ་དེ་རིག་པ་ཟངས་ཐལ་དུ་འདུག་པའི་བརྡའོ། །ཚིགས་པ་གསུམ་
སྐུ་གསུམ་གྱི་བརྡ་སྟེ། ཚིགས་དང་པོར་ཡར་སངས་རྒྱས་ཀྱི་དགོངས་པ། ཆོས་སྐུ་སྐྱེ་བ་མེད་པ་རང་ལ་
གནས་པའི་བརྡའོ། །ཚིགས་འོག་མ་སེམས་ཅན་(༢༨༦ན)སྡུག་བསྔལ་དང་ལྡན་པ་རྣམས་ལ་ཐུགས་
རྗེས་གཟིགས་ནས་འགྲོ་དོན་མཛད་པ་སྤྲུལ་པའི་སྐུའི་བརྡའོ། །ཚིགས་དབུས་མ་ཡར་རྟོགས་ན་
རྒྱས་ཀྱི་དགོངས་པ་ལ་སྙེགས། མར་སེམས་ཅན་ལ་ཐུགས་རྗེས་འཛིན་པས་འཁོར་འདས་ག་
ས་གཉིས་ཀ་
ལོངས་སྤྱོད་ པས་ ལོངས་སྐུའི་བརྡའོ། །དེ་ནི་ཐུགས་ རྗེ་ཆེན་པོ་སྒྲུབ་པའི་རྟེན་ཡིན་ནོ། ། གཉིས་པ་ལྷ་
བསྐྱེད་པ་ལ་གསུམ་སྟེ། དང་པོ་སྐུ་གསུང་ཐུགས་ཀྱི་ལྷ་བསྐྱེད་པ་ནི། བདག་ཐུགས་རྗེ་ཆེན་པོར་གསལ་
བའི་སྤྱི་གཙུག་གི་ཨོ་ལས་འོད་ཟེར་དཀར་པོ་སྦ་ལྕག་གི་ཚིགས་དང་པོ་ལ་འཕྲོས་པས། ཆོས་སྐུ་སྣང་བ་
མཐའ་ཡས་སྐུ་མདོག་དམར་པོ་སྤྲུལ་པའི་སྐུའི་ཆ་བྱད་ཅན། ཕྱག་མཉམ་གཞག་གི་སྟེང་ན། རིན་པོ་ཆེའི་
ལྷུང་བཟེད་བདུད་རྩིས་བཀང་ནས་སེམས་ཅན་གྱི་ཉོན་མོངས་པའི་བདུད་དང་འདྲ་བ་བསད་དེ། ཡེ་ཤེས་
ཀྱི་བདུད་རྩིས་སངས་རྒྱས་སུ་གསོ་བར་བསྒོམ་མོ། །ཚིགས་བར་མ་ལ་མགྲིན་པའི་ལས་འོད་ཟེར་
འཕྲོས་པས། ལོངས་སྐུ་ཐུགས་རྗེ་ཆེན་པོའི་ཕྱག་ན་ཆོས་དབྱུག་ཐོགས་ནས་སེམས་ཅན་གྱི་ནད་དང་སྡུག་
བསྔལ་སེལ་བར་བསྒོམ། ཚིགས་འོག་མ་ལ་བདག་ གི་ སྙིང་ གའི་ཧཱུྃ་ལས་འོད་འཕྲོས་པས། སྤྲུལ་སྐུ་
འཕགས་ པ་རྟ་མགྲིན་སྐུ་མདོག་དམར་པོ་ཅུང་ཟད་ཁྲོ་ཚུལ་ཅན། ཞལ་གཅིག་ཕྱག་གཉིས་ པ། ཕྱག་
གཡས་དབང་སྡུད། གཡོན་པདྨ་བསྣམས་པ་ཞབས་གཡས་བསྐུམ་གཡོན་བརྐྱང་བས་ཉི་མའི་གདན་ལ་
**
- 482 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བཞུགས་པ། སྤྱི་གཙུག་ན་རྟ་མགྲིན་ལྗང་གུ་རྟ་སྐད་འཚེར་བས་བགེགས་དང་ལོག་འདྲེན་དབང་དུ་འདུས་
པར་སྒོམ་མོ། །གསུམ་པ་བྱིན་རླབས་ཀྱི་གདེངས་བསྐྱེད་པ་ལ་གསུམ་སྟེ། ལུས་ངག་ཡིད་དོ། །དང་པོ་ལུས་
ཀྱི་གདེངས་བསྐྱེད་པ་ནི། སྦ་ལྕག་ལྷ་གསུམ་དུ་གསལ་བཏབ་ལ་ལན་གསུམ་ཀླད་ལ་བསྐོར་བས། སྟེང་
གི་ལྷ་ཐམས་ཅད་དབང་དུ་འདུས་ནས་གདེངས་དང་ལྡན་པར་བསྒོམ་མོ། །ལན་གསུམ་ས་ལ་བརྡབ་
པས། འོག་གི་ཀླུ་ཐམས་ཅད་དབང་དུ་འདུས་པར་བསྒོམ་མོ། །ལན་གསུམ་རང་གི་སྐུ་གསུང་ཐུགས་ཀྱི་
གནས་གསུམ་དུ་བཙུགས་པས། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱིས་(༢༨༦བ)
བདག་གི་ལུས་ངག་ཡིད་གསུམ་བྱིན་གྱིས་བརླབས་ནས། ལྷ་ཀླུ་མི་གསུམ། ས་བླ་ས་འོག་ས་སྟེངས་ཀྱི་
འགྲོ་བ་ཐམས་ཅད་དབང་དུ་འདུས་པར་བསམ་མོ། །གཉིས་པ་ངག་གི་གདེངས་བསྐྱེད་པ་ནི། བདག་
ཐུགས་རྗེ་ཆེན་པོར་གསལ་བར་བྱས་ལ། བདེན་པ་གསུམ་བརྡར་ཏེ། སངས་རྒྱས་ཀྱི་བཀའ་བདེན་ནོ་ཞེ་
ན། ཆོས་ཀྱི་བཀའ་བདེན་ནོ་ཞེ་ན། དགེ་འདུན་གྱི་བཀའ་བདེན་ནོ་ཞེ་ན། ཕྱི་གནོད་སྦྱིན་ཕོ་མོའི་གདོན་
ཞི་བར་གྱུར་ཅིག །བར་འབྱུང་བའི་ན་ཚ་ཞི་བར་གྱུར་ཅིག །ནང་དུག་ལྔ་དང་རྣམ་རྟོག་ཞི་བར་གྱུར་ཅིག་
ཅེས་ལན་གསུམ་བརྗོད། བློ་མི་དམ་པ་རྣམས་ཀྱི་བཀའ་བདེན་ནོ་ཞེ་ན། ཡི་དམ་ལྷ་ཚོགས་རྣམས་ཀྱི་
བཀའ་བདེན་ནོ་ཞེ་ན། མཁའ་འགྲོ་ཆོས་སྐྱོང་རྣམས་ཀྱི་བཀའ་བདེན་ནོ་ཞེ་ན། ཕྱི་གནོད་སྦྱིན་ཕོ་མོའི་
གདོན་ཞི་བར་གྱུར་ཅིག །བར་འབྱུང་བའི་ན་ཚ་ཞི་བར་གྱུར་ཅིག །ནང་དུག་ལྔ་དང་རྣམ་རྟོག་ཞི་བར་
གྱུར་ཅིག་ཅེས་ལན་གསུམ་བརྗོད་དོ། །ཆོས་ཉིད་སྐྱེ་བ་མེད་པའི་བཀའ་བདེན་ནོ་ཞེ་ན། ཆོས་ཉིད་སྤྲོས་
པ་དང་བྲལ་བའི་བཀའ་བདེན་ནོ་ཞེ་ན། ཆོས་ཉིད་རྣམ་པར་དག་པའི་བཀའ་བདེན་ནོ་ཞེ་ན། ཕྱི་གནོད་
སྦྱིན་ཕོ་མོའི་གདོན་ཞི་བར་གྱུར་ཅིག །བར་འབྱུང་བའི་ན་ཚ་ཞི་བར་གྱུར་ཅིག །ནང་དུག་ལྔ་དང་རྣམ་
རྟོག་ཞི་བར་གྱུར་ཅིག་ཅེས་ལན་གསུམ་བརྗོད། ངག་བདེན་པའི་བྱིན་རླབས་ཀྱིས་ངག་ནུས་པའི་གདེངས་
དང་ལྡན་པར་འགྱུར་རོ། །གསུམ་པ་ཡིད་ཀྱི་གདེངས་བསྐྱེད་པ་ནི། སེམས་ཅན་གྱི་དུས་ཡིད་སྣ་ཚོགས་
འགྱུ་བ་ཡིན་པས། ཡིད་སྟོང་པ་ཆོས་ཉིད་དུ་མཐོང་བས། སངས་རྒྱས་ཀྱི་ཐུགས་ཡིན་པར་གདེངས་བསྐྱེད།
དབྱུག་པ་མ་བཅོས་གཉུག་མ་དེ་སངས་རྒྱས་ཀྱི་ཐུགས་མ་བཅོས་པ་དང་དབྱེར་མེད་པར་གདེངས་བསྐྱེད།
- 483 -



མ་ཎི་བཀའ་འབུམ།
བདག་གི་སེམས་ཅན་སྟོང་པར་རྟོགས་པས་འཁོར་བ་མྱ་ངན་ལས་འདས་པར་རྟོགས། བདག་གི་སེམས་
དང་ཐུགས་རྗེ་ཆེན་པོའི་ཐུགས་དབྱེར་མེད་པར་གདེངས་བསྐྱེད་དོ། །གསུམ་པ་སྔགས་དང་ཏིང་ངེ་འཛིན་
གྱིས་ལྷ་སྤྲོ་བསྡུ་བསྐྱེད་པ་ལ་གསུམ། བདག་དོན་གཞན་དོན། བདག་གཞན་གཉིས་མེད་དོ། །དང་ པོ་
བདག་དོན་དུ་བཟླས་པ་ལ་གསུམ་སྟེ། བདག་ཐུགས་རྗེ་ཆེན་པོར་གསལ་བ་ནི། སྐུ་མདོག་ཕྱག་མཚན་
(༢༨༧ན)རྒྱན་ཆ་ལུགས་གཞུང་བཞིན་དུ་གསལ་ལོ། །སྦ་ལྕག་སྐུ་གསུང་ཐུགས་ཀྱི་ལྷ་གསུམ་དུ་གསལ་
བ་ནི། ཚོགས་གསུམ་ལ་ལྷ་གསུམ་སྐུ་གསུམ་གྱི་ངོ་བོར་གསལ་བའོ། །སྔགས་ཀྱི་འོད་ཟེར་འཁོར་ལོར་
གསལ་བ་ནི། བདག་ཐུགས་རྗེ་ཆེན་པོར་གསལ་བའི་སྤྱི་བོ་མགྲིན་པ་སྙིང་ག་གསུམ་དུ་ཨོཾ་ཨཱཧཱུཾ། དཀར་
དམར་མཐིང་གསུམ། སྙིང་གར་ཟླ་བའི་སྟེང་དུ་ཧྲིལ་ཡི་གེ་དྲུག་པས་བསྐོར་བར་བསྒོམ་མོ། །ཨོྃ་ཨཱ༔ཧཱུྃ།
ཨོཾ་མ་ཎི་པདྨེ་ཧཱུཾ་ཞེས་བཟླས་པས་སྤྱི་གཙུག་གི་ཨོ་ལས་འོད་ཟེར་འཕྲོས་པས། སངས་རྒྱས་སྣང་བ་མཐའ་
ཡས་ཀྱི་སྐུ་གསུང་ཐུགས་མཉེས་པའི་མཆོད་པ་ཕུལ། ཚུར་འདུས་པས་བདག་ཉིད་ཆོས་ཀྱི་སྐུར་བྱིན་གྱིས་
བརླབས། མགྲིན་པའི་ཨཱལས་འོད་ཟེར་འཕྲོས་པས་ཐུགས་རྗེ་ཆེན་པོའི་སྐུ་གསུང་ཐུགས་མཉེས་པའི་
མཆོད་པ་ཕུལ། ཚུར་འདུས་པས་བདག་ཉིད་ལོངས་སྐུར་བྱིན་གྱིས་བརླབས། སྙིང་གའི་ཧཱུྃ་ལས་འོད་ཟེར་
འཕྲོས་པས་འཕགས་པ་རྟ་མགྲིན་ལ་ཕོག །ཚུར་འདུས་པས་བདག་སྤྲུལ་སྐུར་བྱིན་གྱིས་བརླབས་
པར་བསམ་ཞིང་། འོད་ཟེར་སྤྲོ་བསྡུ་མགལ་མེའི་འཁོར་ལོ་བཞིན་ཕར་འཕྲོ་ཚུར་འཕྲོ་རྒྱུན་མི་ཆད་དུ་
བྱའོ། །གཉིས་པ་གཞན་དོན་དུ་བཟླས་པ་ལ་གསུམ། དང་པོ་འདོད་ཁམས་སྤྲུལ་སྐུར་སྦྱང་བ་ནི། རང་
ཐུགས་རྗེ་ཆེན་པོའི་ཐུགས་ཀ་ནས་འོད་འཕྲོས་སྦ་ལྕག་གི་རྟ་མགྲིན་ལ་ཕོག །རྟ་མགྲིན་གྱི་ཐུགས་ཀ་ནས་
འདོད་ཁམས་ཀྱི་སེམས་ཅན་ལ་ཕོག་པས་སྤྲུལ་སྐུར་བྱིན་གྱིས་བརླབས་སོ། །གཉིས་པ་གཟུགས་ཁམས་
ལོངས་སྐུར་བྱིན་གྱིས་བརླབ་པ་ནི། རང་ཐུགས་རྗེ་ཆེན་པོའི་མགྲིན་པ་ནས་འོད་ཟེར་སྦ་ལྕག་གི་ཐུགས་
རྗེ་ཆེན་པོ་ལ་ཕོག །དེའི་ཐུགས་ཀ་ནས་གཟུགས་ཁམས་ཀྱི་སེམས་ཅན་ལ་ཕོག་པས་ལོངས་སྐུར་བྱིན་
གྱིས་བརླབས་སོ། །གསུམ་པ་གཟུགས་མེད་པའི་ཁམས་ཆོས་སྐུར་སྦྱང་བ་ནི། རང་ཐུགས་རྗེ་ཆེན་པོའི་
སྤྱི་གཙུག་ནས་འོད་ཟེར་སྦ་ལྕག་གི་སྣང་བ་མཐའ་ཡས་ལ་
ས་ལ་ཕོག་དེའི་ཐུགས་ཀ་ནས་འོད་ཟེར་གཟུགས་
སྦ
- 484 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མེད་ཀྱི་སེམས་ཅན་ལ་ཕོག་པས་ཆོས་སྐུར་བྱིན་གྱིས་བརླབས་སོ། །གསུམ་པ་རང་བཞིན་གཉིས་མེད་དུ་
བཟླས་པ་ལ་གསུམ་ལས། བདག་སྦྱངས་པ་ནི། སྦ་ལྕག་གི་ལྷ་གསུམ་ལས་འོད་འཕྲོས་པས། བདག་སྐུ་
(༢༨༧བ)གསུམ་དུ་བྱིན་གྱིས་བརླབས། གཞན་སྦྱངས་པ་ནི། སྦ་ལྕག་གི་ལྷ་གསུམ་ལས་འོད་འཕྲོས་
ནས། ཁམས་གསུམ་གྱི་སེམས་ཅན་ལ་ཕོག་ནས། སྐུ་གསུང་ཐུགས་སུ་བྱིན་གྱིས་བརླབས་བདག་གཞན་
གཉིས་མེད་དུ་སྦྱངས་པ་ནི། བདག་དང་སྐུ་གསུང་གྱི་ལྷ་གསུམ་ལས་འོད་འཕྲོས་པས། བདེ་བར་གཤེགས་
པའི་སྐུ་གསུང་ཐུགས་མཉེས་པའི་མཆོད་པ་ཕུལ། ཁམས་གསུམ་གྱི་སེམས་ཅན་ལ་ཕོག་པས་ལུས་ངག་
ཡིད་གསུམ་གྱི་སྒྲིབ་པ་བྱང་ནས་ཚུར་འདུས་པར་བསྒོམ། ལྷ་གསུམ་ལ་ཕོག་པས་ཆོས་དབྱུག་སྐུ་གསུམ་
གྱི་བྱིན་རླབས་དང་ལྡན་པར་བྱས། རང་ལ་ཕོག་པས་ལུས་ངག་ཡིད་གསུམ་སྐུ་གསུམ་དང་ལྡན་པར་བསམ་
མོ། །
སྤྱི་དོན་གསུམ་པ་ལས་ལ་སྦྱོར་བ་ལ་གསུམ་སྟེ། བདག་དོན་བྱ་བ་དང་། གཞན་དོན་བྱ་བ་དང༌།
ལྷ་འདྲེ་སྲང་ལ་གཟུད་པའོ། །དང་པོ་བདག་དོན་བྱ་བ་ལ་གསུམ་སྟེ། གཏོར་མ་བཏང་བ་དང་། བག་ཆགས་
བརྡ་བྱང་བ་དང་། དམ་ཚིག་བསྲུངས་པའོ། །དང་པོ་གཏོར་མ་ལ་གསུམ་སྟེ། དང་པོ་སྣང་སྲིད་གཞི་བཞེངས་
ཀྱི་གཏོར་མ་ནི། འདི་ལྟར་སྣང་ཞིང་སྲིད་ པའི་ཆོས། འཁོར་འདས་འདུས་བྱས་འདུས་མ་བྱས་རྩིས་
གདབ་མེད་པར། སྤང་བླང་དགག་སྒྲུབ་མེད་པར་གཏོར་མར་འབུལ། འཛིན་པ་མེད་པས་གཏོར་ཞེས་བྱ།
དགག་སྒྲུབ་མེད་པས་མ་ཞེས་བྱའོ། །གཉིས་པ་བག་ཆགས་འཕྲལ་དག་གི་གཏོར་མ་ནི། རྣམ་རྟོག་དང་
དུག་ལྔ་སྔར་བསགས་པ་དང་། ད་ལྟ་སྤྱོད་པ་དང་། མ་འོངས་པའི་སྔོན་བསུ་བ་ཐམས་ཅད་སྔ་མ་ལ་མ་
ཆགས། ད་ལྟ་ལ་མ་ཞེན། ཕྱི་མ་ལ་མ་ཞེན་པར་ཆགས་མེད་འཛིན་མེད་དུ་རང་ཞི། རང་དག་རང་དངོས་
སུ་བཏང་ངོ༌། །ཆགས་ཞེན་མེད་པས་གཏོར་ཞེས་བྱ། རང་སར་གྲོལ་བས་མ་ཞེས་བྱའོ། །གསུམ་པ་སྣང་
བ་རྒྱན་གྱི་གཏོར་མ་ནི། མིག་གི་ཡུལ་དུ་གཟུགས་མཐོང་ཚད། རྣ་བའི་ཡུལ་དུ་སྒྲ་ཐོས་ཚད་ལ་སོགས་པ་
སྣ་ལྕེ། ལུས་ཡིད་ཀྱི་ཡུལ་དུ་དྲན་རྟོག་ཅི་བྱུང་ཐམ
ཐམས་ཅད་རང་ཤར་རང་གྲོལ་དུ་སྤྱོད་ལ་ཞེན་པ་མེད་པར་
འབུལ་ལོ། །འདོད་ཡོན་མ་སྤངས་རང་བྱུང་རང་ཤར་བས་གཏོར་ཞེས་བྱ། རང་སར་གྲོལ་ནས་རང་སར་
བ 485 -



མ་ཎི་བཀའ་འབུམ།
དག་པས་མ་ཞེས་བྱའོ། །(༢༨༨ན)གཉིས་པ་བག་ཆགས་བརྡ་བྱུང་བ་ལ་གསུམ་སྟེ། ལུས་ཀྱི་བག་ཆགས་
ལུས་ཐུགས་རྗེ་ཆེན་པོའི་སྐུར་བསྒོམས་ལ། ཆོས་དབྱུག་དང་མི་འབྲལ་བར་དབྱུག་པ་རང་གི་ལུས་ལ་
བརྡེག་པས་ལུས་ཀྱི་སྒྲིབ་པ་དང་བག་ཆགས་ཐམས་ཅད་དཀར་སངས་ཀྱི་དག་པར་བསམ་མོ། །གར་
འགྲོ་ཡང་ཆོས་དབྱུག་དང་མ་བྲལ་བར་བྱའོ། །ངག་གི་བག་ཆགས། ངག་ཐམས་ཅད་སྙིང་པོའི་བརྡ་སྟེ།
ཨོཾ་མ་ཎི་པདྨེ་ཧཱུྃ། ཨ་སུ་ཎི་ཏྲི་པྲ་དུ་ལས་ཀྱི་སྒྲིབ་པ། ཉོན་མོངས་པའི་སྒྲིབ་པ་ཤེས་བྱའི་སྒྲིབ་པ་ཐམས་
ཅད་སྟོང་པ་ཉིད་དུ་གྱུར་ཅིག །མཚན་མ་མེད་དུ་གྱུར་ཅིག །སྨོན་པ་མེད་པར་གྱུར་ཅིག །བདེ་བ་ཆེན་པོར་
གྱུར་ཅིག །རང་བཞིན་གྱིས་འོད་གསལ་བར་གྱུར་ཅིག་ཅེས་བརྗོད་ནས་རང་གཞན་ལ་བསྡིགས་པས།
རང་གི་སྙིང་གའི་རྩ་དྲུག་ལ། འགྲོ་བ་རིགས་དྲུག་བསྐྱེད་པའི་ཡི་གེ་དྲུག་ཡོད་པས། དེ་དག་སྟོང་སང་
སང་སོང་བས། འགྲོ་བ་རིགས་དྲུག་ཏུ་སྐྱེ་བའི་ལས་དང་བག་ཆགས་ཐམས་ཅད་ཟད་པར་བསམ་མོ། །
ཡིད་གྱི་བག་ཆགས་ཆོས་ཉིད་རྟོགས་པའི་མཐུས་བརྡེག་སྟེ། ཆོས་དབྱུག་བདེ་སྟོང་གི་ཉམས་དང་ལྡན་
ང་གི་སྙིང་གར་བརྡེག་པས་ཡིད་ཀྱི་བག་ཆགས་དཀར་སང་སོང་ནས། ཆོས་ཉིད་སྟོང་གསལ་དུ་སིང་
སོང་བར་བསམ་མོ། །གསུམ་པ་དམ་ཚིག་བསྲུང་བ་ལ་གསུམ་སྟེ། སྙིང་རྗེའི་སྐམ་པས་བཟུང་བ་དང་།
སྟོང་པའི་ཐོ་བས་བརྡུང་བ་དང་། ཡེ་ཤེས་ཀྱི་མེས་བསྲེག་པའོ། །སྙིང་རྗེའི་སྐམ་པས་བཟུང་བ་ནི། རང་
གཞན་ལ་གནོད་པའི་གདོན་ལ་སྙིང་རྗེ་བསྐྱེད་ལ། བསམ་ངན་གྱི་གནོད་པ་བྱེད་པའི་གདུག་རྩུབ་ཞི་བར་
བྱའོ་སྙམ་དུ་སྙིང་རྗེ་བྱང་ཆུབ་ཀྱི་སེམས་བསྒོམ་མོ། །སྟོང་པའི་ཐོ་བས་བརྡུངས་པ་ནི། དབྱུག་པ་བདེ་སྟོང་
དབྱེར་མེད་དུ་བསྒོམ། རང་གཞན་ལ་བརྡེག་པས་དབྱུག་པ་དང་
། ནད་དང༌། ནད་པ་དང་། བགེགས་
ཐམས་ཅད་སྟོང་པ་གང་ཡང་མི་དམིགས་པར་སྟོང་སངས་
ས་ཀྱིས་བཞག་གོ །ཡེ་ཤེས་ཀྱི་མེ་ལ་བསྲེག་པ་ནི།
བདག་ཏུ་བཟུང་བ་དང་། ནད་དུ་བཟུང་བ་དང་། གདོན་དུ་བཟུང་བ་དང་། གཟུང་འཛིན་ཐམས་ཅད་རང་
གྲོལ་དང་རང་ཤར་དུ་སོང་བས་དངོས་པོ་མཚན་མ་མེད་པར་བཏང་ངོ༌། །གཉིས་པ་གཞན་དོན་དུ་བྱ་བ་
པ་གསུམ་སྟེ། (༢༨༨བ)བརྡེག་པ་གསུམ། མི་བརྡེག་པ་གསུམ། མཉམ་པ་ཉིད་གསུམ་གྱི་རྒྱས་གདབ་
པའོ། །བརྡེག་པ་གསུམ་ལ། སྙིང་རྗེ་དང་། བྱམས་པ་དང༌། ཕན་སེམས་གསུམ་སྟེ། ནད་གདོན་ལ་སྙིང་
པས་རང་
-486 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
རྗེས་བརྡེག་སྟེ། ནད་པ་ལ་ནད་ཀྱིས་ཉེན་པས་སྙིང་རྗེ་སྙམ་པ་དང་། གདོན་ལ་ལས་ངན་གྱིས་གནོད་
པའི་བསམ་སྦྱོར་ག་ཏོང་བས་སྙིང་རྗེ་སྙམ་པས་བརྡེག་གོ །བྱམས་པས་བརྡེག་སྟེ། ནད་པ་ལ་ནད་སོས་
པར་བྱ་སྙམ་པས་བརྡེག་གོ །གདོན་ལ་ལས་ངན་གྱི་བག་ཆགས་ཞི་བར་བྱ་སྙམ་པས་བརྡེག །ཕན་སེམས་
ཀྱིས་བརྡེག་སྟེ། ནད་པ་ལ་ནད་སོས་ནས་བདེ་བ་དང་ལྡན་པ་དང་བྱང་ཆུབ་ཐོབ་པར་བྱ་སྙམ་པས་བརྡེག །
གདོན་ལ་ལས་ངན་གྱི་ཡི་དྭགས་གནས་ནས་ཐོན་ནས་བྱང་ཆུབ་ཐོབ་པར་བྱའོ་སྙམ་པས་བརྡེག་གོ །མི་
བརྡེག་པ་གསུམ་ལ། ང་རྒྱལ། རློམ་པ། ལོག་པའི་འདོད་པ་གསུམ་གྱིས་མི་བརྡེག་གོ །དེ་ཡང་ང་རྒྱལ་
གྱིས་མི་བརྡེག་པ་ནི། ང་བྱིན་རླབས་ཅན་ཡིན་པས་གཞན་ལ་ཁད་འདོན་བསམ་པས་མི་བརྡེག་གོ །རློམ་
སེམས་ཀྱིས་མི་བརྡེག་སྟེ། བྱིན་རླབས་བྱས་ནས་ནད་ཞི་བ་ལ་ང་ལས་ལྷག་པ་མེད་བསམ་པ་སྐྱེ་རུ་མི་
རུང་ངོ༌། །ལོག་པའི་འདོད་པས་མི་བརྡེག་སྟེ། ནད་སོས་པར་བྱས་ལ་ཟས་ནོར་བླང་བར་བྱའོ་སྙམ་པས་
མི་བརྡེག་གོ །མཉམ་པ་ཉིད་ཀྱི་རྒྱས་གདབ་པ་ལ་གསུམ་སྟེ། རང་དང་ནད་པ་དང་གདོན་དང་གསུམ་སྟེ།
ཆོས་ད་
ས་དབྱུག་རང་ལ་བྱབས་པས། རང་གི་ལས་དང་བག་ཆགས་ཐམས་ཅད་སངས་ནས། ཆོས་ཉིད་སྟོང་
གསལ་གྱི་ངང་དུ་ལྷན་ལྷན་སོང་བར་བསམ་མོ། །ནད་པ་ལ་བྱབས་པས་ནད་དང་བག་ཆགས་ཐམས་
ཅད་དག་ནས། ཆོས་ཉིད་སྟོང་གསལ་གྱི་ངང་དུ་ལྷན་ལྷན་སོང་བར་བསམ། གདོན་ལ་བྱབས་པས་གདོན་
གྱི་བསམ་སྦྱོར་ངན་པ་དང༌། ལས་ངན་ཞི་བར་བྱས་ནས་ཆོས་ཉིད་སྟོང་གསལ་གྱི་ངང་དུ་ལྷན་ལྷན་སོང་
བར་བསམ་མོ། །གསུམ་པ་ལྷ་འདྲེ་སྲང་དུ་གཟུད་པ་ལ་གསུམ་སྟེ། ལྷ་སྲང་དང་། འདྲེ་སྲང་དང་། ལྷ་
འདྲེ་འགྱུར་མེད་ཀྱི་སྲང་དུ་གཟུད་པའོ། །དེ་ལ་ལྷ་སྲང་ལ་ཕ་མ་བུ་དང་གསུམ་ལས། དེ་ལ་ལྷའི་ཕ་ཆོས་
ཀྱི་སྐུ་ཡིན་ཏེ། ལྷར་བཏགས་ནས་ཕན་པར་བསམས་པ་དེ་ཀུན་ཏུ་བཏགས་པའི་ལྷ་བྱ་བ་ཡིན་ནོ། །བཏགས་པ་
དེ་(༢༨༩ན)བློ་ཡིན། འཛིན་པ་དེ་སེམས་ཡིན། སེམས་མི་འགྱུར་ཆོས་ཀྱི་སྐུ་ལ་གང་གིས་ཀྱང་ཕན་བཏགས་པ་
མེད་པས་ལྷན་ཅིག་སྐྱེས་པ་ཡིན་ཏེ་ཆོས་ཀྱི་སྐུ་ཞེས་བྱའོ། །ལྷའི་མ་དབྱིངས་ཡིན་ཏེ། ཆོས་ཀྱི་དབྱིངས་
སྤྲོས་པ་དང་བྲལ་བ་དེ་ལས་སངས་རྒྱས་ཐམས་ཅད་སྐྱེད་པར་བྱེད་པས་མ་ཡིན་ནོ། །ལྷའི་བུ་སྐུ་གསུམ་
ཡིན་ཏེ། སེམས་སྟོང་པ་ཆོས་ཀྱི་སྐུ། གསལ་ལ་མ་
མ་འགགས་པ་ལོངས་སྐུ། རིག་པའི་རྩལ་ལ་མ་འགགས་
487 -



མ་ཎི་བཀའ་འབུམ།
རི་
པ་སྤྲུལ་སྐུའོ། །དེ་རྣམས་རང་ལ་ཡེ་ནས་གནས་པས་ལྷ་སྲུང་དུ་ཆུད་པ་ཞེས་བྱའོ། །འདྲེ་སྲང་ལ་གསུམ་
སྟེ། འདྲེའི་ཕ་མ་བུ་གསུམ་ལས། འདྲེའི་ཕ་ང་བདག་གི་འཛིན་པ་ཡིན། ང་བདག་གིས་འཁོར་བར་སྐྱེ་
བའི་རྒྱུ་བྱས། འདྲེའི་མ་མ་རིག་པ་ཡིན་ཏེ། དེས་རྐྱེན་བྱས་ནས། ལུས་བླངས་ནས་འདྲེའི་བུ་རྣམ་པར་
རྟོག་པ་ཤར་བས་འདྲེར་བཏགས་ཏེ། རྣམ་རྟོག་མ་ཟད་པས་འདྲེ་ལ་ཟད་པ་མེད་དེ། དེས་གནོད་པར་
བཟུང་བས་འདྲེ་སྲང་དུ་ཚུད་པ་ཞེས་བྱའོ། །ལྷ་འདྲེ་འགྱུར་མེད་ཀྱི་སྲང་ལ་འཇུག་པ་ལ་གསུམ་སྟེ།
རབ་ཀྱི་ཁོང་གསེང་དུ་མནན་པ་དང༌། རྒྱ་མཚོའི་གཏིང་དུ་མནན་པ་དང༌། ཆུ་བོའི་གཞུང་ལ་མནན་པའོ། །
རི་རབ་ཁོང་སེང་ལ་མནན་པ་ནི། འདྲེ་དང་གདོན་རང་གི་སེམས་སུ་ཤེས། སེམས་སྟོང་པར་ཤེས། སྟོང་
པ་ལ་གནོད་བྱེད་མ་གྲུབ་པས། རང་ལྟ་བ་མི་འགྱུར་བའི་གདེངས་དང་ལྡན་པ་ལ་ལྷ་འདྲེ་ལྡོང་མི་ནུས་སོ། །
རྒྱ་མཚོའི་གཏིང་དུ་མནན་པ་ནི་འདྲེ་རྣམ་རྟོག་ཡིན་ཏེ། རྟོག་པ་སེམས་ལས་བྱུང་། སེམས་ངོ་བོ་སྟོང་པ་
ཡིན། གསལ་ལ་དངས་པ་ཡིན། སྟོང་གསོལ་རྟོག་མེད་ལ་ལྷ་འདྲེ་མ་གྲུབ་པ་དེ་སྒོམ་པ་ཡིན་ནོ། །ཆུ་བོའི་
གཞུང་ལ་མནན་པ་ནི། ལྷ་འདྲེའི་རྟོག་པ་སེམས་ཡིན། རྟོག་པ་རྒྱུན་ཆད་མེད་པར་སེམས་ལས་སྐྱེས།
ལྷའི་བཟང་རྟོག་དང་འདྲེའི་ངན་རྟོག་ཐམས་ཅད་བྱུང་ཡང་སེམས་ལས་བྱུང་། གྲོལ་ཡང་སེམས་སུ་གྲོལ་
བས་རང་ཤར་རང་གྲོལ་རྒྱུན་ཆད་མེད་པ་ནི་ཐུགས་རྗེ་ཆེན་པོའི་སྤྱོད་པ་ཡིན་ནོ། །དེ་ལྟར་དུ་རྟོག་ཙ་ན།
ལྷ་འདྲེ་འགྱུར་མེད་ཀྱི་སྲང་དུ་ཚུད་པ་ཞེས་བྱའོ། །ཐུགས་རྗེ་ཆེན་པོའི་སྤྲུལ་པ་ཆོས་སྐྱོང་བའི་རྒྱལ་པོ་སྲོང་
བཙན་སྒམ་པོས་མཛད་པ་ཐུགས་རྗེ་ཆེན་པོའི་བྱིན་རླབས་ཀྱིས་སྒྲུབ་ཐབས་ཞེས་བྱ་བ་རྫོགས་སོ།། །།
བཤད་ཐབས་ཀྱི་ཡན་ལག་བཤད་འགྲེལ་ཆེན་མོ་སྤྱིའི་
ཁོག་དབུབ་སོགས་བཞུགས།
ཨོཾ་མ་ཎི་པདྨེ་ཧཱུྃ། འཕགས་པ་ཐུགས་རྗེ་ཆེན་པོ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །
ཐུགས་རྗེ་ཆེན་པོའི་དྲུག་སྐོར་འདི་ལ་བཤད་ཐབས་ཀྱི་ཡན་ལག་དྲུག་གིས་འཆད་དེ། བཤད་ཐབས་སྤྱིའི་
- 488 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ལོ་རྒྱུས་ཀྱི་ཁྱུང་གི་གཤོག་པ་བརྡེབས་པ་ལྟར་ཕྱི་རྒྱ་རླབས་ཀྱིས་བཅད་དེ་ཁོག་དབུབ་པ་དང་། གཉིས་པ་
ཁུངས་བཙུན་ཞིང་ཡིད་ཆེས་པར་བྱ་བའི་ཕྱིར་མ་དང་བུ་འཕྲད་པ་ལྟར། རྒྱ་བོད་ཀྱི་སྐད་སྦྱོར་གྱིས་རྒྱ་སྐད་
བོད་སྐད་དུ་བསྒྱུར་ནས་བཤད་པ་དང་། གསུམ་པ་ཕྱག་འཚལ་བ་མཆོད་བརྗོད་ཀླད་དོན་དུ་བཤད་པ།
ཆབ་དང་ཆབ་རོམ་ལྟ་བུ་ བླ་མ་ཡི་དམ་ལྷ་ལ་གཉིས་སུ་མེད་པར་འདུད་པར་བཤད་པ་དང་། བཞི་པ་
མཚན་བཤད་བསྡུས་དོན་གྱི་བཤད་པ། གཏེར་དང་གཏེར་སྣོད་ཀྱི་ཁ་བྱང་ལྟར་གོང་འོག་གི་མཚན་
བཤད་པས་མགོ་མཇུག་གི་དོན་གོ་བར་བཤད་པ་དང་། ལྔ་པ་ཡུལ་དང་བསྟུན་པའི་བཤད་པར་མུ་ཏིག་
བསྟར་ལ་བརྒྱུས་པ་ལྟར་ལག་ལེན་མ་འཁྲུལ་པར་བཤད་པ་དང་། དྲུག་པ་མཇུག་དགེ་བའི་རྩ་བ་སྨོན་
ལམ་གྱི་བཤད་པ་རྒྱལ་སྲས་ལ་དབང་བསྐུར་བ་ལྟར་རང་གཞན་གྱི་དོན་འཛད་པ་མེད་པར་བསྔོ་བའོ། །
དེ་ལ་དང་པོ་བཤད་ཐབས་སྤྱིའི་ལོ་རྒྱུས་ཀྱིས་ཁོག་དབུབ་པ་ལ་གཉིས་ཏེ། དམ་པའི་ཆོས་སྤྱི་དང་མི་
འགལ་བར་བསྟན་པ་དང་། དོན་རང་གི་མཚན་ཉིད་དང་མི་འགལ་བར་བསྟན་པའོ། །དེ་ལ་དང་པོར་
དམ་པའི་ཆོས་སྤྱི་དང་མི་འགལ་བར་བསྟན་པའི་ཕྱིར་བཀའ་ལུང་དང་མི་འགལ་བར་བསྟན་པ་ནི། རྒྱལ་
བ་རྣམ་པ་ཐམས་ཅད་མཁྱེན་པའི་སངས་
འི་སངས་རྒྱས་ཐུགས་རྗེ་ཆེ་ལ་ཐབས་མཁས་པ།
ཆོས་ཐམས་ཅད་གསལ་
ལ་མ་འདྲེས་པར་ཐུགས་སུ་ཆུད་པ། ཐོག་མར་རྒྱུ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་
གྲངས་མེད་པ་གསུམ་དུ་ཚོགས་བསགས། ཐ་མར་མཛད་པ་བཅུ་གཉིས་མཐར་ཕྱུང་ནས་སྲོད་ལ་བྱམས་
པ་ཆེན་པོའི་ཏིང་ངེ་འཛིན་གྱིས་བདུད་བཏུལ། ཐོ་རངས་རྡོ་རྗེ་གདན་དུ་མངོན་པར་རྫོགས་པར་སངས་
རྒྱས་ནས། གནས་བྱ་རྒོད་ཕུང་པོའི་རི་ལ་གཤེགས་ (༢༩༠ན)ཏེ། ཁམས་གསུམ་གྱི་སེམས་ཅན་ཐམས་
ཅད་ལ་ཐུགས་རྗེ་ཆེན་པོའི་སྤྱན་གྱིས་གཟིགས་པས། ཉོན་མོངས་པ་དུག་ལྔས་ནི་བཅིངས། སྐྱེ་རྒ་ན་
འཆིའི་ཆུ་བོ་བཞི་ལ་ཐར་པ་མེད་པར་གཟིགས་ནས། སེམས་ཅན་དེ་རྣམས་སྡུག་བསྔལ་ལས་བསྒྲལ་
བའི་ཕྱིར་ཐུགས་ཀྱི་དགོངས་པ་དཔལ་གྱི་བེའུ་རིན་པོ་ཆེའི་ཟུར་བརྒྱད་ལ་བཀྲམ། མགུར་གྱི་བུམ་པ་ནས་
ཚངས་པའི་གསུང་ཕྱུང་། འཕྲུལ་གྱི་ལྗགས་བརྐྱང་དུང་གི་ཚེམས་བར་ནས་བཤར་ནས་ཆོས་ཀྱི་སྒོ་མོ་ཐེག་
པའི་རྣམ་པར་ཐར་པ་བསམ་གྱིས་མི་ཁྱབ་པ་ཅིག་བཀའ་སྩལ་ཏོ། །དེ་ཡང་དགོངས་པ་བཞིར་བསྡུས་
-489 -



།
མ་ཎི་བཀའ་འབུམ།
ནས་བཀའ་སྩལ་ཏེ། གཉེན་པོའི་དོན་ལ་དགོངས་པ་དང་། དབྱེ་བའི་དོན་ལ་དགོངས་པ་དང་། བསྡུ་བའི་
དོན་ ལ་ དགོངས་པ་དང་། དབང་པོའི་ རིམ་པ་ལ
པ་ལ་དགོངས་པའོ། །དེ་ལ་དང་པོ་གཉེན་པོའི་དོན་ལ་
དགོངས་ཏེ་བཀའ་སྩལ་པ་ནི། སེམས་ཅན་རྣམས་ཀྱི་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར་
ཆོས་ཀྱི་སྒོ་མོ་བརྒྱད་ཁྲི་བཞི་སྟོང་བཀའ་སྩལ་ཏེ། དེ་དག་བྱ་བ་འདོད་ཆགས་ལས་གྱུར་པར་ཉི་ཁྲི་ཆིག་
སྟོང་གི་གཉེན་པོར་འདུལ་བའི་སྒོ་ཉི་ཁྲི་ཆིག་སྟོང་གསུངས། དེ་བཞིན་དུ་གཏི་མུག་ལ་མངོན་པ། ཞེ་སྡང་
ལ་མདོ་སྡེ། དུག་གསུམ་ཆ་མཉམ་པ་ཉི་ཁྲི་ཆིག་སྟོང་གི་གཉེན་པོར་སྡེ་སྣོད་གསུམ་ཆ་མཉམ་པ་ལས་
གྱུར་པའི་ཉི་ཁྲི་ཆིག་སྟོང་བཀའ་སྩལ་ཏོ། ། གཉིས་པ་དབྱེ་བའི་དོན་ལ་དགོངས་ཏེ་བཀའ་སྩལ་པ་ནི།
གསུང་རབ་ཡན་ལག་བཅུ་གཉིས་སུ་ཕྱེ་སྟེ། དེ་ཡང་དམ་པ་ཆོས་ཀྱི་སྡེ་དང་། ལུང་དུ་བསྟན་པའི་སྡེ་དང་།
ཚིགས་སུ་བཅད་པའི་སྡེ་དང་། དབྱངས་ཀྱིས་བསྙད་པའི་སྡེ་དང༌། ཆེད་དུ་བརྗོད་པའི་སྡེ་དང་། རྟོགས་
པ་བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང༌། སྐྱེས་པ་རབས་ཀྱི་སྡེ་དང་། ཤིན་ཏུ་རྒྱས་པའི་སྡེ་དང་།
རྨད་དུ་བྱུང་བའི་སྡེ་དང༌། གླེང་གཞིའི་སྡེ་དང༌། གཏན་ལ་ཕབ་པའི་སྡེ་དང་བཅུ་གཉིས་སོ། །གསུམ་པ་
བསྡུ་བའི་དོན་ལ་དགོངས་ཏེ་བཀའ་སྩལ་པ་ནི། ཆོས་ཀྱི་སྒོ་མོ་དེ་དག་ཀྱང་སྡེ་སྣོད་གསུམ་དུ་བསྡུས་ཏེ་
བཀའ་སྩལ་པའོ། །བཞི་པ་དབང་པོའི་རིམ་པ་ལ་དགོངས་ཏེ་(༢༩oབ)བཀའ་སྩལ་པ་ནི། གང་ཟག་བློ་
རབ་འབྲིང་ཐ་མ་དགུ་ཡོད་པས་ཐེག་པ་རིམ་པ་དགུ་སྟེ། བློ་རབ་ཀྱི་རབ་འབྲིང་ཐ་མ་གསུམ་ལས། ཐ་མ་
ལ་བསྐྱེད་པ་མ་ཧཱ་ཡོ་ག །འབྲིང་ལ་རྫོགས་པ་ཨ་ནུ་ཡོ་ག །རབ་ལ་རྫོགས་པ་ཆེན་པོ་ཨ་ཏི་ཡོ་གའོ། །བློ་
འབྲིང་གི་རབ་འབྲིང་ཐ་མ་གསུམ་གྱི་དོན་དུ། བློ་ཐ་མ་ལ་ཀྲྀ་ཡ། འབྲིང་ལ་ཨུ་པ་ལ། རབ་ལ་ཡོ་གའོ། །
བློ་ཐ་མའི་རབ་འབྲིང་ཐ་མ་གསུམ་ལས། བློ་ཐ་མ་ལ་འདུལ་བ། འབྲིང་ལ་མདོ་སྡེ། རབ་ལ་མངོན་པ་
བཀའ་སྩལ་ཏེ། དེ་ལྟར་ཐེག་པ་རིམ་པ་དགུ་པོ་དེ་སྟོན་པ་གང་གིས་གསུངས་གནས་གང་དུ་གསུངས།
འཁོར་གང་ལ་གསུངས། དུས་ཇི་ཙམ་ན་གསུངས་ཤེ་ན། སྟོན་པ་སྤྲུལ་པའི་སྐུ་ཤཱཀྱ་ཐུབ་པས། གནས་བྱ་
རྒོད་ཕུང་པོའི་རི་ལ་སོགས་པར་འཁོར་སྐྱེ་བོ་ཕལ་པ་དང༌། ཉན་ཐོས་དང་། རང་སངས་རྒྱས་དང་། བྱང་
ཆུབ་སེམས་དཔའི་ཚོགས་ལ་དུས་དེའི་དུས་ན་བསྟན་པ་རྒྱུ་མཚན་ཉིད་ཀྱི་ཐེག་པའམ། སྡེ་སྣོད་གསུམ་
བ 490 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བཀའ་སྩལ་ཏོ། །སྟོན་པ་ལོངས་སྤྱོད་རྫོགས་པའི་སྐུ་རྣམ་པར་སྣང་མཛད་ཀྱིས་གནས་འོག་མིན་གྱི་
གཞལ་ཡས་ཁང་དུ། འཁོར་བྱང་ཆུབ་སེམས་དཔའ་དང་སེམས་མ་རྣམས་ལ་བསྟན་པ་ཀྲི་ཡ། ཡོ་ག །ཨུ་
པ་ཡ་སྟེ། སྔགས་ཕྱི་བ་སྡེ་གསུམ་བཀའ་སྩལ་ཏོ། །སྟོན་པ་རྡོ་རྗེ་སེམས་དཔའ་ཀུན་ཏུ་བཟང་པོས། གནས་
ཆོས་ཉིད་མཁའ་དབྱིངས་ལ་སོགས་པར་འཁོར་ཉིད་ལས་མི་ཞན་པ་དུས་གསུམ་གྱི་སངས་རྒྱས་ལ། དུས་
ཀུན་དུ་སྤྱོད་པའི་དུས་སུ། བསྟན་པ། བསྐྱེད་པ། རྫོགས་པ། རྫོགས་པ་ཆེན་པོ་སྟེ། སྔགས་ནང་པ་སྡེ་གསུམ་
བཀའ་སྩལ་ཏོ། །
སྤྱི་དོན་གཉིས་པ་དོན་རང་གི་མཚན་ཉིད་དང་མི་འགལ་བར་བསྟན་པ་ནི། དགོས་འབྲེལ་དོན་
དང་མི་ལྡན་ན། བརྩམས་པ་དོན་མེད་པར་འགྱུར་བས་དགོས་འབྲེལ་བསྟན་པ་ནི། དེ་ལ་ད་རེས་ཇོ་བོ་
ཐུགས་རྗེ་ཆེན་པོའི་ཆོས་འདི། དགོས་པ་ཡོད་ཀྱང་འབྲེལ་པ་མེད་པ། ཀླུའི་རྒྱལ་པོའི་གཙུག་གི་ནོར་བུ་ལྟ་
བུ་མ་ཡིན། འབྲེལ་བ་ཁོ་ན་ཡོད་ཀྱང་ཚིག་ཏུ་བརྗོད་དུ་མེད་པ་ལྐུགས་པའི་རྨི་ལམ་ལྟ་བུ་མ་ཡིན། འབྲེལ་
པ་ཡོད་ཀྱང་སངས་(༢༩༡ན)རྒྱས་པའི་དགོས་པ་མེད་པ་བྲམ་ཟེའི་ངན་སྔགས་ལྟ་བུ་མ་ཡིན་ཏེ། ཡང་
དག་པར་རྫོགས་པའི་སངས་རྒྱས་ཀྱི་བཀའ་དང་འབྲེལ་བ་ཡོད་ལ། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སངས་རྒྱ་བའི་དགོས་པ་ཡོད་དེ། དེ་ལ་ཡང་དག་པར་རྫོགས་པའི་སངས་རྒྱས་ཀྱི་བཀའ་
ལ་གསུམ་སྟེ། ཞལ་ནས་གསུངས་པའི་བཀའ་དང་། བྱིན་གྱིས་བརླབས་པའི་བཀའ་དང་། རྗེས་སུ་གནང་
བའི་བཀའོ། །དེ་ལྟར་གསུམ་བཀའ་དང་འབྲེལ་ཚུལ་དང་། དགོས་པ་ཡི་གེ་དྲུག་པས་སངས་ཇི་ལྟར་རྒྱ་
བ་ཕན་ཡོན་དང་བཅས་པ་བྱུང་ཚུལ་བཀའ་དྲིན་ཇི་ལྟར་ཆེ་བ་རྣམས་ནི། ལོ་རྒྱུས་ཆེན་པོར་ཤེས་པར་
བྱའོ། །
ཨོཾ་མ་ཎི་པདྨེ་ཧཱུྃ། ད་ནི་སྤྱི་དོན་གཉིས་པ་ཁུངས་བཙུན་ཞིང་ཡིད་ཆེས་པར་བྱ་བའི་ཕྱིར། མ་དང་
བུ་ཕྲད་པ་ལྟར་རྒྱ་བོད་ཀྱི་སྐད་སྦྱོར་གྱིས་རྒྱ་སྐད་བོད་སྐད་དུ་བསྒྱུར་ཏེ་གོ་བར་བཤད་པ་ནི། དང་པོ་རྒྱ་
གར་སྐད་དུ། ཀླད་དུ་སྨོས་པ་ལ་དགོས་པ་རྣམ་པ་བཞི་སྟེ། དམ་པའི་ཆོས་ཁུངས་བཙུན་པའི་དགོས་པ་
དང་། རྒྱ་གར་ཆོས་ཀྱི་དྲིན་ཆེ་བས་དྲིན་ལན་གླན་པའི་དགོས་པ་དང་། སྒྲའི་དོན་ལ་མཁས་པར་བྱ་བ་
མ 491 -



མ་ཎི་བཀའ་འབུམ།
དང་། རྒྱ་བོད་ཤན་སྦྱར་བའི་དགོས་པ་དང་བཞིའོ། །བོད་སྐད་དུ་བསྟན་པ་ལ་དགོས་པ་བཞི་སྟེ། ཉན་པ་པོའི་
ཚིག་བདེ་བ་དང་། བདག་གཞན་འཇུག་བདེ་བར་བྱེད་པ་དང་། ཆོས་ཀྱི་མིང་གོ་བ་དང༌། མིང་གོ་ནས་དོན་
ཤེས་པ་དང་བཞིའོ། །མཚན་བརྗོད་པ་ལ་གསུམ། མཚན་བཀླག་པ་དང་། མཚན་སྦྱར་བ་དང་། མཚན་
བཤད་པ་དང་གསུམ་མོ། །དང་པོ་མཚན་བཀླག་པ་ནི། རྒྱ་གར་སྐད་དུ། ཥཊ་ཀཱར་སཱ་དྷ་ན་ནཱ་མ། བོད་སྐད་
དུ། ཡི་གེ་དྲུག་པའི་སྒྲུབ་ཐབས་ཞེས་བྱ་བ། གུ་རུ་དེ་ཝ་ཌཱ་ཀི་ན་མོ། དེ་ལ་མཚན་སྦྱར་བ་ནི། སྒྲ་ཐད་ལོག་
ཡིན་ཏེ། ཀྵ་ར་ནི་ཡི་གེ །ཥཊ་ནི་དྲུག་པ། སཱ་དྷཱ་ན་ནི་སྒྲུབ་ཐབས། ནཱ་མ་ནི་ཞེས་བྱ་བའོ། །གསུམ་པ་མཚན་
བཤད་པ་ནི། ཡི་གེ་དྲུག་པ། ཨོཾ་མ་ཎི་པདྨེ་ཧཱུཾ་ཞེས་པ་དུས་གསུམ་གྱི་སངས་རྒྱས་ཐམས་ཅད་ཀྱི་གསུང་གི་
སྔགས་ཡིན་ནོ། །ཨོ་རང་བྱུང་ཡེ་ཤེས་འདི་བཟླས་པས། །ཤེས་རབ་ཆེན་པོའི་ངང་ཉིད་ཀྱིས། །(༢༩༡བ)
འཆལ་པའི་དྲི་མ་རྣམ་དག་ནས། །ཤེས་རབ་ཕ་རོལ་ཕྱིན་པ་རྫོགས། །མ་བྱམས་པ་ཆེན་པོ་འདི་བཟླས་
པས། །བསམ་གཏན་མ་ཡེངས་ཏིང་འཛིན་གྱིས། །གཡེངས་པའི་དྲི་མ་རྣམ་དག་ནས། །བསམ་གཏན་ཕ་
རོལ་ཕྱིན་པ་རྫོགས། །ཎི་ཀུན་གྱི་འབྱུང་གནས་འདི་བཟླས་པས། །ཉོན་མོངས་མ་ལུས་ཞི་བྱས་པས། །
འཆལ་བའི་དྲི་མ་རྣམ་དག་ནས། །ཚུལ་ཁྲིམས་ཕ་རོལ་ཕྱིན་པ་རྫོགས། །པད་དྲི་མེད་གསལ་བ་འདི་བཟླས་
པས། །འགྲོ་བའི་དོན་ལ་རབ་བརྩོན་པས། །ལེ་ལོའི་དྲི་མ་རྣམ་དག་ནས། །བརྩོན་འགྲུས་ཕ་རོལ་ཕྱིན་
པ་རྫོགས། །མེ་སྨིན་ པར་ བྱེད་ པ་ འདི་བཟླས་ པས། །ལོངས་སྤྱོད་མི་ཟད་དགོས་འདོད་འབྱུང་། །སེར་
སྣའི་དྲི་མ་རྣམ་དག་ནས། །སྦྱིན་པའི་ཕ་རོལ་ཕྱིན་པ་རྫོགས། །ཧཱུཾ་སྡུད་པར་བྱེད་པ་འདི་བཟླས་པས། །
སྡུག་བསྔལ་བདེ་བར་གཤེགས་པ་ཡིས། ཁོང་ཁྲོའི་དྲི་མ་རྣམ་དག་ནས། །བཟོད་པའི་ཕ་རོལ་ཕྱིན་པ་
རྫོགས། །ཕ་རོལ་ཏུ་ ཕྱིན་པ་དྲུག་གི་ཡི་གེ་དྲུག་པའོ། །འགྲོ་བ་རིགས་དྲུག་གི་སྐྱེ་སྒོ་གཅོད་ཅིང་སྡུག་
བསྔལ་ཞི་བར་བྱེད་པ་ཡང་ཡི་གེ་དྲུག་པ་ཡིན་ཏེ། ཨོཾ་ཡེ་ཤེས་རང་གསལ་འདི་བཟླས་པས། །ཤེས་རབ་
ཆེན་པོའི་ངང་ཉིད་ཀྱིས། ། ལྷ་འཕོ་ལྟུང་ཞི་ནས་ཕུན་སུམ་ཚོགས། །ལྷ་རུ་སྐྱེ་བའི་གཡང་ས་གཅོད། །མ་
འགག་མེད་མཉམ་པ་འདི་བཟླས་པས། །བསམ་གཏན་ཐུགས་རྗེ་ཆེན་པོ་འདིས། །འཐབ་རྩོད་ཞི་ནས་
བདེ་བར་གནས། །ལྷ་མིན་སྐྱེ་བའི་གཡང་ ས་གཅོད། །ཎི་ གཉིས་སུ་མེད་ པ་ འདི་བཟླས་པས། །ཉོན་
- 492 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མོངས་ཞི་ནས་ཆོས་ཉིད་ཤར། །སྡུག་བསྔལ་ཞི་ནས་སྐུ་ལྔ་ཐོབ། །མི་རུ་སྐྱེ་བའི་གཡང་ས་གཅོད། །པད་
དག་གསལ་དྲི་མེད་འདི་བཟླས་པས། །ལེ་ལོ་སྤང་བའི་དད་བརྩོན་གྱིས། །རྨོངས་པ་གྲོལ་ནས་རིག་པ་
གསལ། །བྱོལ་སོང་སྐྱེ་བའི་གཡང་ས་གཅོད། །མེ་ཡེ་ཤེས་ཆེན་པོ་འདི་བཟླས་པས། །སེར་སྣ་བྲལ་བའི་
ལོངས་སྤྱོད་འདིས། །བཀྲེས་སྐོམ་ཞི་ནས་དགོས་འདོད་འབྱུང་། །ཡི་དྭགས་སྐྱེ་བའི་གཡང་ས་གཅོད། །
ཧཱུྃ་དབང་སྡུད་ཆེན་པོ་འདི་བཟླས་པས། །བཟོད་པས་ཞེ་ (༢༩༢ན)སྡང་རབ་སྤངས་ནས། །ཚ་གྲང་ཞི་
ནས་བདེ་བར་གནས། །དམྱལ་བར་སྐྱེ་བའི་གཡང་ས་གཅོད། །སྐུ་དྲུག་ཐོབ་པར་བྱེད་པ་ཡང་ཡི་གེ་དྲུག་
པ་ཡིན་ཏེ། ཨོཾ་དོན་དམ་སྐུ་འཆར་འདི་བཟླས་པས། །འཛིན་པའི་སྡུག་བསྔལ་ཞི་བར་བྱེད། །འདོད་ཡོན་
དྲུག་ལ་མ་ཞེན་པས། །ཆོས་ཀྱི་སྐུ་ཡི་ངོ་བོ་ཡིན། །མ་སྤྲོས་དང་བྲལ་བ་འདི་བཟླས་པས། །ཐུགས་རྗེའི་
བྱམས་པས་སྐྱོང་བར་བྱེད། །བདག་གཞན་ཕྱོགས་ཆར་མི་འཛིན་པས། །ལོངས་སྤྱོད་རྫོགས་སྐུའི་ངོ་བོ་
ཡིན། །ཎི་ཀུན་གྱི་ས་བོན་འདི་བཟླས་པས། །ཐུགས་རྗེའི་ཞགས་པས་འགྲོ་བ་འཛིན། །ཀུན་ལ་ཁྱབ་
པའི་སྙིང་རྗེ་ཅན། །སྤྲུལ་པའི་སྐུ་ཡི་ངོ་བོ་ཡིན། །པད་ དག་ཅིང་དྲི་མེད་འདི་བཟླས་པས། །བག་ཆགས་
ངན་པ་བྱང་བྱས་ནས། །སྣང་བ་འགྱུར་བའི་ཐུགས་རྗེ་ཅན། །ངོ་བོ་ཉིད་སྐུའི་ངོ་བོ་ཡིན། །མེ་ཞེན་འཛིན་
སྤངས་པ་འདི་བཟླས་པས། །བཏང་སྙོམས་གཉིས་སུ་མི་བྱེད་པར། །འདོད་པའི་གདུང་བས་མ་ཞེན་པས། །
མངོན་བྱང་སྐུ་ཡི་ངོ་བོ་ཡིན། །ཧཱུྃ་ཁོང་ནས་འབྱུང་བ་འདི་བཟླས་པས། །མི་འགྱུར་གདེངས་དང་ལྡན་པ་
ཡིས། །ཐོག་མཐའ་མེད་ནས་གནས་པ་འདི། །རྡོ་རྗེ་སྐུ་ཡི་ངོ་བོ་ཡིན། །ཚོགས་དྲུག་བདེ་བར་བསྒྱུར་ཞིང་
ཡུལ་དྲུག་དབྱིངས་སུ་གསལ་བར་བྱེད་པ་ཡང་ཡི་གེ་དྲུག་པ་ཡིན་ཏེ། ཨོཾ་ཡེ་ཤེས་རང་གསལ་འདི་བཟླས་
པས། །གཟུགས་སྡུག་མི་སྡུག་ལ་འཛིན་པ་མེད། །མིག་འཛིན་པ་མེད་པ་ཆོས་ཀྱི་དབྱིངས། །གཟུགས་
དབྱིངས་སུ་གྲོལ་ཞིང་དབྱིངས་སུ་ཐིམ། །མ་རྣམ་རྟོག་མ་འགག་འདི་བཟླས་པས། །སྒྲ་སྙན་མི་སྙན་ལ
འཛིན་པ་མེད། །ན་བ་འཛིན་པ་མེད་པ་ཆོས་ཀྱི་དབྱིངས། །སྒྲ་དབྱིངས་སུ་གྲོལ་ཉིད་དབྱིངས་སུ་ཐིམ། །ཎི་
ཡེ་ཤེས་རང་བྱུང་འདི་བཟླས་པས། །དྲི་ཞིམ་མི་ཞིམ་ལ་འཛིན་པ་མེད། །སྣང་འཛིན་པ་མེད་པ་ཆོས་ཀྱི་
དབྱིངས། །དྲི་དབྱིངས་སུ་གྲོལ་ཞིང་དབྱིངས་སུ་ཐིམ། །པད་རང་གསལ་ཆེན་པོ་འདི་བཟླས་པས། །རོ་ཞིམ་
བ 493-



མ་ཎི་བཀའ་འབུམ།
མི་ཞིམ་ལ་འཛིན་པ་མེད། །ལྕེ་འཛིན་པ་མེད་པ་ཆོས་ཀྱི་དབྱིངས། །(༢༩༢བ)རོ་དབྱིངས་སུ་གྲོལ་ཞིང་
དབྱིངས་སུ་ཐིམ། །མེ་ཆོས་དབྱིངས་མ་བཅོས་འདི་བཟླས་ པས། །རེག་ འཇམ་ རྩུབ་ གཉིས་ལ་འཛིན་ པ་
མེད། །ལུས་འཛིན་པ་མེད་པ་ཆོས་ཀྱི་དབྱིངས། །རེག་དབྱིངས་སུ་གྲོལ་ཞིང་དབྱིངས་སུ་ཐིམ། །ཧཱུཾ་ཆོས་ཉིད་
འགྱུར་མེད་འདི་བཟླས་པས། །ཡིད་དགའ་མི་དགའ་ལ་འཛིན་པ་མེད། །སེམས་འཛིན་པ་མེད་པ་ཆོས་
ཀྱི་དབྱིངས། །སེམས་དབྱིངས་སུ་གྲོལ་ཞིང་དབྱིངས་སུ་ཐིམ། །ཉོན་མོངས་པ་དྲུག་སྦྱོང་ཞིང་ཡེ་ཤེས་དྲུག་
འཆར་བར་བྱེད་པ་ཡང་ཡི་གེ་དྲུག་པ་ཡིན་ཏེ། ཨོ་གཏི་མུག་འཇོམས་པ་འདི་བཟླས་པས། །མ་རིག་རིག་
པའི་ཡུལ་དུ་གསལ། །དབྱིངས་ལས་མི་འགྱུར་རང་སར་བརྟན། །ཆོས་ཀྱི་དབྱིངས་ཀྱི་ཡེ་ཤེས་ཤར། །མ་
ཞེ་སྡང་འཇོམས་པ་འདི་བཟླས་པས། ། རང་རིག་བྱང་ཆུབ་སེམས་སུ་གསལ། །གསལ་ལ་དག་པའི་རང་
ཉིད་ལས། །མེ་ལོང་ལྟ་བུའི་ཡེ་ཤེས་ཤར། །ཎི་ང་རྒྱལ་འཇོམས་པ་འདི་བཟླས་པས། །ཆོས་ཉིད་མཉམ་
ལས་མ་འདྲེས་ཤར། །རང་གསལ་ཉིད་ཀྱི་ངང་ཉིད་ལས། །མཉམ་པ་ཉིད་ཀྱི་ཡེ་ཤེས་ཤར། །པད་འདོད་
ཆགས་འཇོམས་པ་འདི་བཟླས་པས། །ཆོས་ཉིད་དབྱིངས་ལ་འཕེལ་འགྲིབ་མེད། །རིག་པ་དུས་གསུམ་
འདུས་མ་བྱས། །སོ་སོར་རྟོག་པའི་ཡེ་ཤེས་ཤར། །མེ་ཕྲག་དོག་འཇོམས་པ་འདི་བཟླས་པས། །ཤེས་བྱ་ཡེ་
ནས་དག་པ་ལ། །མི་འགྱུར་དབྱིངས་ནས་མི་གཡོ་བ། །བྱ་བ་ནན་ཏན་ཡེ་ཤེས་ཤར། །ཧཱུཾ་དུག་ལྔ་འཇོམས་
པ་འདི་བཟླས་པས། །གསང་བ་ཐུགས་ཀྱི་ཡི་གེ་ལས། །རང་རིག་སེམས་ཀྱི་འོད་གསལ་བས། །ལྷན་ཅིག་
སྐྱེས་པའི་ཡེ་ཤེས་ཤར། །ཆོས་ཉིད་དོན་གྱི་ཡི་གེ་དྲུག་པ་ནི། །ཨོཾ་ཡེ་ཤེས་རྣམ་ལྔ་འདི་བཟླས་པས། །
དུག་ལྔ་རྩད་བཅད་སྐུ་ལྔ་ཐོབ། །རང་བྱུང་མ་འགག་ཅིར་ཡང་འཆར། །སྟོང་པ་ཆེན་པོ་ཆོས་ཀྱི་དབྱིངས། །
མ་མ་བཅོས་རང་གནས་འདི་བཟླས་པས། །སྤྲོས་བྲལ་མཉམ་པ་རིས་མེད་པས། །ཐུགས་རྗེ་ཀུན་ལ་ཁྱབ་
པ་ཡིས། །མ་འགགས་རྩལ་དུ་རང་བྱུང་ཤར། །ཎི་ཡེ་ཤེས་རང་ལོག་(༢༩༣ན)འདི་བཟླས་པས། །རྟོག་
པས་མ་རིག་ཡེ་ཤེས་གསལ། །འཁོར་བའི་གནས་ནས་འདྲེན་པར་བྱེད། །བྱང་ཆུབ་གནས་སུ་བདེ་བར་
གསལ། །པད་གཉིས་མེད་ཡེ་ཤེས་འདི་བཟླས་པས། །ཡོད་མེད་འཛིན་པའི་མཐའ་གཉིས་སྤངས། །མཐའ་
བྲལ་རྟེན་མེད་ལྟ་བའི་ངང་། །གཉིས་སུ་མེད་པར་མཉམ་པར་གནས། །མེ་ཡེ་ཤེས་མེ་འོད་འདི་བཟླས་
མ 494 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པས། །རྣམ་རྟོག་མཚན་མ་རང་སར་བསྲེག །དུག་ལྔ་མ་སྤང་དབྱིངས་སུ་ཞི། །མཉམ་ཉིད་བྱང་ཆུབ་སེམས་
སུ་གནས། །ཧཱུཾ་ཐུགས་ཀྱི་ཆོས་ཉིད་འདི་བཟླས་པས། །ཆོས་ཉིད་མ་སྦས་རྟོགས་ན་གསལ། །ཐམས་ཅད་
བྱང་ཆུབ་སེམས་སུ་འདུས། །འགྱུར་བ་མེད་པའི་ངང་དུ་གསལ། །དེ་ལྟར་སྔགས་ཡི་གེ་དྲུག་ལས་ཡོན་ཏན་
ཐམས་ཅད་འཆར་བས། ཡི་གེ་དྲུག་པ་རྡོ་རྗེའི་སྒྲ། །ཞེས་བྱའོ། །སྒྲུབ་པའི་ཐབས་ནི། ཐུགས་རྗེ་ཆེན་པོའི་
ཡི་གེ་དྲུག་པ་རྟེན་གྱི་ལུས་ངག་ཡིད་གསུམ་ཐ་
་ཐ་མལ་པ་ལས། ཐུགས་རྗེ་ཆེན་པོའི་སྐུ་གསུང་ཐུགས་སུ་སྒྲུབ་
པར་བྱེད་པའོ། །ཐབས་ནི། བསྐྱེད་རིམ་དང༌། རྫོགས་རིམ་གྱིས་ཉམས་སུ་ལེན་པར་བྱེད་པའོ། །དེ་ལ་རྟེན་
གྱི་གང་ཟག་གང་གིས་སྒྲུབ་ན། ཐུགས་རྗེ་ཆེན་པོ་ལ་ མོས་ པ་དེས་བསྒྲུབ། གང་སྒྲུབ་ན། ལྷ་ཐུགས་རྗེ་ཆེན་
པོ་བསྒྲུབ། ཚུལ་ལམ་ཐབས་ཇི་ལྟར་སྒྲུབ་ན། ཕྱི་དྲུག་སྐོར་དུ་རྒྱས་པར་བསྒྲུབ། ནང་གསུམ་སྐོར་དུ་
བསྡུས་ཏེ་བསྒྲུབ། གསང་བ་གཅིག་སྐོར་དུ་ཤིན་ཏུ་བསྡུས་པར་བསྒྲུབ་བོ། །བསྒྲུབ་པའི་དགོས་པ་ནི། ཐུགས་
རྗེ་ཆེན་པོའི་སྐུ་དང་གསུང་དང་ཐུགས་ཀྱི་དངོས་གྲུབ་ཐོབ་པའི་དགོས་པ་ཡོད་དོ། །དེ་རྣམས་ཀྱིས་དབང་
པོ་རབ་མཚན་བཤད་པའི་དགོས་པ་མ་དང་བུ་འཕྲད་པ་ལྟ་བུའོ། །
གསུམ་པ་ཕྱག་འཚལ་བ་མཆོད་བརྗོད་ཀླད་དོན་དུ་བཤད་པ། བླ་མ་ཡི་དམ་ལྷ་ལ་གཉིས་སུ་
མེད་པར་འདུད་པར་སྟོན་པ་ནི། བླ་མ་ཡི་དམ་མཁའ་འགྲོ་ལ་ཕྱག་འཚལ་ལོ། །ཞེས་པ། གུ་རུ་བླ་མ། དེ་
བ་ཡི་དམ། ཌཱ་ཀི་མཁའ་འགྲོ། ན་མོ་ཕྱག་འཚལ་ལོ། །དེ་ལ་བླ་མ་ལ་ཕྱག་འཚལ་བ་ལ་དྲུག་སྟེ།
རྩ་བའི་བློ་མ་དང་། དབང་གི་བླ་མ་དང་། བྱིན་གྱིས་རློབས་པའི་བླ་མ་དང་། ལུང་ འབོག་ པའི་ བླ་ མ་ དང་།
བརྒྱུད་པའི་བླ་མ་དང་། འདྲེན་པའི་བླ་མ་དང་དྲུག་གོ །རྩ་བའི་བླ་མ་གང་ལ་བྱ་ན། དང་པོ་དབང་བསྐུར་
ནས་ཆོས་སྒོ་ཕྱེ། བར་དུ་རྒྱུད་བཤད། ཐ་མ་གདམས་པ་བཏབ་པ་དེ་བླ་མ་གསུམ་ལྡན་ནོ། །དང་པོ་ཆོས་
སྒོར་བཅུག་ནས་གདམས་ངག་བཏབ་པ་དེ། རྩ་བའི་བླ་མ་གཅིག་ལྡན་ཡིན། དབང་གི་བླ་མ་དབང་བཞི་
རྫོགས་སུ་བསྐུར་བ་དེ་ཡིན་པས། ལུས་ངག་ཡིད་གསུམ་སྨིན་པར་བྱེད་པས་མ་ལྟ་བུ་ཡིན། བྱིན་གྱིས་
རློབས་པའི་བླ་མ་ནད་གདོན་ཞི་བར་བྱེད་པ་དེ་ཕ་ལྟ་བུ་ཡིན། ལུང་འབོག་པའི་བླ་མ་གསུང་རབ་ཀྱི་ཚིག་
དོན་ཅི་རིགས་པའི་ལུང་སྟེར་བས་རྒྱལ་པོ་ལྟ་བུ་ཡིན། བརྒྱུད་པའི་བླ་མ་གོང་མ་རྣམས་ཀྱིས་ གྲོགས་
- 495 -



མ་ཎི་བཀའ་འབུམ།
མཛད་པས་གྲོགས་པོ་ལྟ་བུ་ཡིན། འདྲེན་པའི་བླ་མ་ཆོས་ལ་འཛུད་པའི་མཁན་པོ་སྟེ། ད་རེས་ཆོས་སྐྱོང་
བའི་རྒྱལ་པོ་སྲོང་བཙན་སྒམ་པོ་ང་ཡིན། དེ་ལ་འདུད་ཅིང་ཕྱག་འཚལ་བས་བསྒྲུབ་པ་ལ་བར་ཆད་མི་
འབྱུང་ཞིང་། ཆོས་ལ་བྱིན་རླབས་འབྱུང་། འཁོར་བ་ནས་བླ་ན་མེད་པའི་གནས་སུ་འདྲེན་པར་བྱེད་པ་ལ་
བྱའོ། །ཡི་དམ་ནི་ད་རེས་ཇོ་བོ་ཐུགས་རྗེ་ཆེན་པོ་ལ་བྱ་སྟེ། ཐུགས་རྗེ་ཆེན་པོ་ལ་དྲུག །ཆོས་སྐུ་ཐུགས་རྗེ་
ཆེན་པོ་ཞལ་གཅིག་ཕྱག་བཞི་པ། ལོངས་སྐུ་ཐུགས་རྗེ་ཆེན་པོ་ཞལ་བཅུ་གཅིག་ཕྱག་བརྒྱད་པ། སྤྲུལ་སྐུ་
ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། ཆོས་ཉིད་དོན་གྱི་ཐུགས་རྗེ་ཆེན་པོ། རིག་པ་རྟགས་ཀྱི་ཐུགས་རྗེ་
ཆེན་པོ། མཚོན་པ་དཔེའི་ཐུགས་རྗེ་ཆེན་པོ་དང་དྲུག་གོ །དེ་ལ་ཆོས་སྐུ་ཐུགས་རྗེ་ཆེན་པོ་ཞལ་གཅིག་ཕྱག་
བཞི་པ་ནི། འཁོར་བའི་སྐྱོན་མེད་སྐུ་མདོག་དཀར་པོར་བསྟན། །གཉིས་མེད་ཆོས་སྐུའི་ཕྱག་གཉིས་ཐལ་
མོ་སྦྱར། །ལོངས་སྐུ་ཤེས་རབ་པདྨ་གཡོན་ན་འཛིན། །སྤྲུལ་སྐུ་ཐབས་ཀྱིས་བགྲང་ཕྲེང་གཡས་ན་འཛིན། །
ཞབས་གཉིས་སེམས་ཅན་དོན་ལ་པདྨའི་གདན་ལ་བཞུགས་པ་དེ་ལ་བདག་ཕྱག་འཚལ། ཇི་སྐད་དུ་
འཚལ་ན། སངས་རྒྱས་ཀུན་གྱིས་ རབ་ཏུ་བསྔགས། །ཡོན་ཏན་མཆོག་གི་གཏེར་གྱུར་པ། །(༢༩༤ན)
སྤྱན་རས་གཟིགས་ཞེས་མཚན་གསོལ་བའི། །རྟག་པར་བརྩེ་ལ་ཕྱག་འཚལ་ལོ། །ཞེས་ཕྱག་འཚལ་ལོ། །
ལོངས་སྐུ་ཐུགས་རྗེ་ཆེན་པོ་ཞལ་བཅུ་གཅིག་ཕྱག་བརྒྱད་པ་ནི། རྣམ་དག་དྲི་མེད་སྐུ་མདོག་དཀར་ལ་
འཚེར། །རྩ་བ་ཆོས་སྐུའི་ཕྱག་གཉིས་ཐལ་མོ་སྦྱར། །ཡན་ལག་ལོངས་སྐུའི་ཕྱག་གི་དང་པོ་ན། །སྐྱོན་
གྱིས་མ་གོས་པད་མ་དཀར་པོ་འཛིན། །ཉོན་མོངས་དག་བྱེད་རིལ་བ་སྤྱི་བླུགས་ཐེགས། ། ཐབས་དང་
ཤེས་རབ་གཉིས་མེད་མདའ་གཞུ་བསྣམས། །ཉིང་ལག་སྤྲུལ་སྐུའི་ཕྱག་གི་དང་པོ་ན། །འཁོར་བའི་སེམས་
ཅན་འདྲེན་པའི་བགྲང་ཕྲེང་འཛིན། །ཡི་དགས་བཀྲེས་སྐོམ་སེལ་བའི་མཆོག་སྦྱིན་མཛད། ། འཕོ་གཅོད་
དོན་ལྡན་གསེར་གྱི་འཁོར་ལོ་བསྐོར། །ཞབས་གཉིས་པདྨའི་གདན་ལ་མཉམ་པར་བཞུགས། ། གང་ལ་
འཚལ་ན་དེ་ལའོ། །ཇི་སྐད་ཅེས་འཚལ་ན། དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་
སེམས་ཅན་རྣམས་ ལ་ སྤྱན་རས་ གཟིགས། །ནམ་ མཁའ་ ལྟ་ བུར་ ཁྱབ་ པའི་ བཅུ་ གཅིག་ཞལ། །གཟི་
བརྗིད་འོད་དཔག་མེད་ལ་ཕྱག་འཚལ་ལོ། །ཞེས་པས་ཕྱག་འཚལ་ལོ། །སྤྲུལ་སྐུ་ཕྱག་སྟོང་སྤྱན་སྟོང་ནི།
- 436 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྐུ་མདོག་དཀར་པོ་ཆོས་སྐུ་ཞི་བའི་ཞལ་གསུམ། ལོངས་སྐུ་བཞད་པའི་ཞལ་གསུམ། དམར་སྨུག་གཙིགས་
པའི་ཞལ་གཉིས། སྤྲུལ་སྐུ་ཁྲོས་པའི་ཞལ་གཉིས། འོད་དཔག་མེད་ཀྱི་དབུ་དང་བཅུ་གཅིག་གོ །རྩ་བ་
ཆོས་སྐུའི་ཕྱག་བཅུ་ནི། རྩ་བའི་ཕྱག་གཉིས་ཐུགས་ཀར་ཐལ་མོ་སྦྱར་བ། དེའི་འོག་མ་གཉིས་ན་ཕྲེང་བ་
དང་པདྨ་འཛིན་པ། དེའི་འོག་མ་ གཉིས་ན་འཁོར་ལོ་དང་ རིལ་བ་སྤྱི་བླུགས་འཛིན་པ། དེའི་འོག་མ་
གཉིས་མཆོག་སྦྱིན་གྱི་ཕྱག་རྒྱ་དང་རིན་པོ་ཆེ། དེའི་འོག་མ་གཉིས་ན་སྤྲུལ་སྐུ་དང་མདའ་གཞུ་འཛིན་
པའོ། །ཡན་ལག་ལོངས་སྐུའི་ཕྱག་སུམ་ཅུ་སོ་བརྒྱད་ནི། གཡས་ཀྱི་བཅུ་དགུ་ན། རིན་པོ་ཆེ། ཞགས་པ།
ལྷུང་བཟེད། རལ་གྲི། རྡོ་རྗེ། རྡོ་རྗེ་རྒྱ་གྲམ། ཆུ་ཤེལ། མེ་ཤེལ། མདའ་གཞུ། ལྕུག་མ། རྔ་ཡབ། ཕུབ། །
བུམ་པ། དགྲ་སྟ། ཕྲེང་བ། པདྨ་སྔོན་པོ། ཉི་མ། ཟླ་བ། པདྨ་དཀར་པོ་འཛིན་པའོ། །གཡོན་གྱི་བཅུ་དགུ་
ན་སྤྲིན། སྤྱི་བླུགས། པདྨ་སེར་པོ། རལ་གྲི །དུང་དཀར། ཐོད་དབྱུག །ཕྲེང་བ། དྲིལ་བུ། རྡོ་རྗེ། ལྕགས་
ཀྱུ། གསིལ་བྱེད། སྤྲུལ་སྐུ། གཞལ་མེད་ཁང་། གླེགས་བམ། འཁོར་ལོ། སྤྲུལ་པའི་གཟུགས། རྒུན་
འབྲུམ། པདྨ་དམར་པོ། རིན་པོ་ཆེ་ཟུར་བརྒྱད་པ་འཛིན་པའོ། །ཉིང་ལག་སྤྲུལ་སྐུའི་ཕྱག་སྟོང་ནི། མཆོག་
སྦྱིན་གྱི་ཕྱག་རྒྱ་མཛད་པའི་མཐིལ་ན་སྤྱན་རེ་རེ་གསལ་བས་འགྲོ་དྲུག་སེམས་ཅན་རྣམས་ལ་ཐུགས་རྗེས་
ཕྱོགས་རིས་མེད་པར་མཉམ་པར་གཟིགས་པ། ཞབས་གཉིས་འགྲོ་བའི་དོན་ལ་མྱུར་དུ་བཞེངས་པའོ། །
གང་ལ་འཚལ་ན་དེ་ལ་འཚལ། ཇི་སྐད་ཅེས་ཕྱག་འཚལ་ན། ཕྱག་སྟོང་འཁོར་ལོས་སྒྱུར་བའི་རྒྱལ་པོ་སྟོང་
། །
སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་
སྤྱན་རས་གཟིགས་ལ་ཕྱག་འཚལ་ལོ། །ཞེས་པས་འཚལ། མཁའ་འགྲོ་མ་དྲུག་ལ། ཡེ་ཤེས་མཁའ་འགྲོ །
སངས་རྒྱས་མཁའ་འགྲོ། རྡོ་རྗེ་མཁའ་འགྲོ། རིན་ཆེན་མཁའ་འགྲོ། པདྨ་མཁའ་འགྲོ། ལས་ཀྱི་མཁའ་
འགྲོ་མའོ། །ཡེ་ཤེས་མཁའ་འགྲོ་ནི། གསང་བ་ཡེ་ཤེས་ཀྱི་མཁའ་འགྲོ་མ་ལ་བྱ་སྟེ། ཕྱི་ལྟར་ན་ཡུམ་ཡི་གེ་
དྲུག་མ། ནང་ལྟར་ན་གསང་བ་ཡེ་ཤེས། གསང་བ་ལྟར་ན་རང་རིག་པའི་ཡེ་ཤེས་རང་དང་འདུ་འབྲལ་
མེད་པ། དོན་ཆོས་ཉིད། རྟགས་སེམས་ཉིད། མཚོན་པ་འགྲོ་དོན་ལ་ཆགས་པས་སྐུ་མདོག་དམར་མོ།
ཐུགས་རྗེས་ཁྲོས་པས་གདུག་པ་ཅན་ཚར་གཅོད་པས་ཁྲོ་མོ། གཡས་ཉོན་མོངས་རྩད་ནས་གཅོད་པའི་གྲི་
- 497 -



མ་ཎི་བཀའ་འབུམ།
གུག །གཡོན་འཁོར་བ་སྟོང་མཛད་ཐོད་ཁྲག །ཡེ་ཤེས་མཚོན་གྱིས་ལོག་ལྟ་གཅོད་པའི་རལ་གྲི །དུག་
གསུམ་རྩད་གཅོད་ཁ་ཊཾ་རྩེ་གསུམ་བསྣམས་པ། ཐབས་དང་ཤེས་རབ་འགྲོ་དོན་མཛད་པས་ཞབས་གཉིས་
པདྨའི་གདན་ལ་བཞེངས་པ། རིགས་ཀྱི་མཁའ་འགྲོ་མའི་གཙོ་མོ་ཡིན་པས། པདྨའི་གདན་རིགས་ཀྱི་
(༢༩༥ན)མཁའ་འགྲོ་མ་བཞིས་བཏེགས་པ། དེ་ལྟ་བུའི་མཁའ་འགྲོ་མ་གཙོ་བོ་དང་གཡོག་ཏུ་བཅས་པ་
དེ་ལ་འཚལ། ཇི་སྐད་འཚལ་ན། ཆོས་དབྱིངས་ཡེ་ཤེས་ཆེ་ལ་མངའ་བརྙེས་མ། །འགྲོ་བའི་དོན་མཛད་ཡེ་
ཤེས་མཁའ་འགྲོ་མ། །བྱིན་རློབས་ལུས་ངག་སྣང་བ་བསྒྱུར་མཛད་མ། །ཡེ་ཤེས་མཁའ་འགྲོ་མ་ལ་ཕྱག་
འཚལ་ལོ། །ཞེས་པས་ཕྱག་འཚལ། སྤྱིར་ཕྱག་གང་ལ་འཚལ་ན། བླ་མ་ཡི་དམ་མཁའ་འགྲོ་གསུམ་ལ་
འཚལ། གང་གིས་འཚལ་ན། སྤྲུལ་སྐུ་སྲོང་བཙན་སྒམ་པོས་འཚལ། ཚུལ་ལམ་ཐབས་ཇི་ལྟར་འཚལ་ན།
ལུས་ངག་ཡིད་གསུམ་དད་གུས་མོས་པས་འཚལ། འཚལ་བའི་དགོས་པ་ནི། ཚེ་འདི་ལ་བཀྲ་ཤིས། བར་
ཆད་སེལ། ཕྱི་མ་ལ་སྒྲིབ་པ་བྱང་ནས་བྱང་ཆུབ་ཐོབ་པ་ཡིན་ནོ། །ཕྱག་འཚལ། མཆོད་བརྗོད། ཀླད་དོན་
གྱི་ཆབ་དང་ཆབ་རོམ་གཉིས་ཀ་ཆུའི་ངོ་བོར་དབྱེར་མེད་དུ་གཅིག་པ་ལྟར། བླ་མ་ཡི་དམ་མཁའ་འགྲོ་
གསུམ་གཉིས་སུ་མེད་པར་དབྱེར་མེད་དུ་བསྟན་པའི་མན་ངག་འཕྲུལ་གྱི་དུམ་བུའོ། །བཞི་པ་མཚན་
བཤད་བསྡུས་དོན་གྱི་བཤད་པ་གཏེར་དང་གཏེར་སྣོད་ཀྱི་ཁ་བྱང་ལྟར་གོང་འོག་གི་མཚན་བསྟན་པས་
མགོ་མཇུག་གི་དོན་གོ་བར་བཤད་པ་ནི། དང་པོ་མཚན་གྱི་གདམས་པ་དྲུག་ལ། རེ་རེ་ལ་དྲུག་དྲུག་གིས་
འབྱེད་པས། སུམ་ཅུ་རྩ་དྲུག་གིས་བསྟན་ཏེ། བདེ་གཤེགས་ཐུགས་ཀྱི་ཉིང་ཁུ་ཞེས་པ་ལ་དོན་དྲུག་སྟེ། དེ་
གང་ཡིན་ན་དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་ཐུགས་ཀྱི་བཅུད་ཕྱུང་བའི་ཉིང་ཁུ་དེ།
ཡི་གེ་དྲུག་པ་རྡོ་རྗེའི་སྙིང་པོ་འདི་ཡིན། བདེ་གཤེགས་ཐུགས་ཀྱི་སྙིང་ཁུ་དེ་ཉམས་སུ་གང་ལེན་ན། ཡི་གེ་
དྲུག་པ་ཐུགས་རྣམ་པར་མི་རྟོག་པའི་ཡེ་ཤེས་ཉམས་སུ་ལེན། བདེ་གཤེགས་ཐུགས་ཀྱི་ཉིང་ཁུ་དེ་བརྡ་
ཅིར་འཆར་ན། བརྡ་ནམ་མཁའ་སྟོང་པ་མཐའ་དང་བྲལ་བ་ལ་སྟོན། བདེ་གཤེགས་ཐུགས་ཀྱི་ཉིང་ཁུ་དེ་
ངོ་གང་དུ་སྤྱོད་ན། སེམས་ཉིད་སྟོང་པ་མཐའ་དང་བྲལ་བ་ལ་ངོ་སྤྲད། བདེ་( ༢༩༥བ)གཤེགས་ཐུགས་ཀྱི་
ཉིང་ཁུ་དེ་ཐག་གང་དུ་གཅོད་ན། རིག་པ་གཞི་རྩ་དང་བྲལ་བ་རང་ལ་གནས་པར་ཐག་བཅད། བདེ་གཤེགས་
- 498 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཐུགས་ཀྱི་ཉིང་ཁུ་དེ་ཡིད་གང་དུ་ཆེས་ན། སེམས་ཉིད་ཐུགས་རྗེ་ཆེན་པོ་སངས་རྒྱས་ཉག་གཅིག་ཏུ་ཡིད་
ཆེས་སོ། །གསལ་བྱེད་སྒྲོན་མེའི་རྡེའུ་སྐོར་ཞེས་བྱ་བ། དེ་ལ་དྲུག་ལས་གསལ་བྱེད་སྒྲོན་མེའི་རྡེའུ་དེ་གང་
དུ་བསྐོར་ན། གཞི་ཤེས་བྱ་གནས་ལུགས་སེམས་ཉིད་མ་བཅོས་པ་དེ་ལ་བསྐོར། ཉམས་ལེན་གྱི་རྡེའུ་
གང་དུ་བསྐོར་ན། ཤེས་བྱ་གསལ་དག་ཉམས་སུ་མྱོང་བ་ལ་བསྐོར། བརྡའི་རྡེའུ་གང་དུ་བསྐོར་ན། གསལ་ལ་
མ་བསྒྲིབས་རང་བྱུང་དུ་འཆར་བ་དངུལ་དཀར་གྱི་མེ་ལོང་ལ་བརྡ་སྟོན། ངོ་སྤྲོད་ཀྱི་རྡེའུ་གང་དུ་བསྐོར་ན།
ཤེས་བྱ་གསལ་ལ་མ་བསྒྲིབས་པ་དེ་རང་ལ་གནས་པ་ལ་ངོ་སྤྲད། ཐག་གཅོད་ཀྱི་རྡེའུ་གང་དུ་བསྐོར་ན།
ཐབས་ཤེས་བྱ་ཆོས་སྐུ་མ་བཅོས་པ་འགྱུར་བ་མེད་པར་ཐག་བཅད། ཡིད་ཆོས་ཀྱི་རྡེའུ་གང་དུ་བསྐོར་ན།
ཤེས་བྱ་ཆོས་ཉིད་རང་བྱུང་ཡེ་ཤེས་གསལ་ལ་མ་འགག་པ་རང་ལ་ཡོད་པར་ཡིད་ཆེས་པའོ། །དམར་ཁྲིད་
ཞལ་གྱི་གདམས་པ་ཞེས་པ་ལ་དྲུག །དམར་ཁྲིད་ཞལ་གྱི་གདམས་པ་དེ་གང་ལ་གདམས་ན། ལས་དང་
སྒལ་བ་ཤེས་རབ་སྙིང་རྗེར་ལྡན་པ་དེ་ལ་གདམས། ཉམས་ལེན་གང་གདམས་ན། རིག་པ་དང་སྟོང་པ་
སྙིང་རྗེ་དབྱེར་མེད་དུ་ཉམས་སུ་ལེན་པ་དེ་གདམས། བརྡ་གང་ལ་གདམས་ན། བརྡ་ནང་གི་སེམས་སྟོང་
པ་བརྗོད་པ་ཚིག་གི་ཐ་སྙད་དང་བྲལ་བ་དེ་ལ་གདམས། ངོ་སྤྲོད་གང་གདམས་ན། སྣང་བ་སེམས་སུ་ངོ་
སྤུད། སེམས་སྟོང་པར་ངོ་སྤུད། སྟོང་པ་ཉིད་མ་གཏོགས་པའི་ཁམས་གསུམ་གྱི་སེམས་ཅན་སྙིང་རྗེ་བས།
སྟོང་པ་དང་སྙིང་རྗེ་དབྱེར་མེད་དུ་ངོ་སྤྲད། ཐག་གཅོད་གང་ལ་གདམས་ན། སྟོང་པ་དང་སྙིང་རྗེ་དབྱེར་
མེད་རང་བྱུང་རང་ལ་ཤར་བ་དེ་ཐུགས་རྗེ་ཆེན་པོའི་ཐུགས་དང་དབྱེར་མེད་པར་ཐག་བཅད། ཡིད་ཆེས་
གང་ལ་གདམས་ན། རང་གི་རྒྱུད་ལ་སྟོང་པ་དང་སྙིང་རྗེ་དབྱེར་མེད་རང་བྱུང་དུ་བསྒོམ་མི་དགོས་པར་སྐྱེ་
བར་( ༢༩༦)ཡིད་ཆེས་སོ། །འཁོར་འདས་གཉིས་ཀྱི་གེགས་སེལ་ཞེས་པ་དེ་ལ་དྲུག །འཁོར་འདས་
གཉིས་ཀྱི་གེགས་གར་སེལ་ན། འཁོར་བ་དང་མྱ་ངན་ལས་འདས་པ་གཉིས་ཀ་སེམས་ཡིན་སེམས་སྟོང་
པར་རིག་ན་མྱ་ངན་ལས་འདས་པའི་སངས་རྒྱས། མ་རིག་ན་རྣམ་རྟོག་སྣ་ཚོགས་སུ་ཤར་བས་འཁོར་
བའི་སེམས་ཅན། འཁོར་འདས་གཉིས་ཀྱི་གེགས་སེམས་རྟོགས་མ་རྟོགས་ཀྱིས་སེལ་ལོ། །ཉམས་ལེན་
གྱི་གེགས་གང་ སེལ་ན། སེམས་ཉིད་སྟོང་པ་ཉིད་ལ་འཁོར་འདས་རང་སར་གྲོལ་བར་ཉམས་སུ་ལེན།
བ 499 -



མ་ཎི་བཀའ་འབུམ།
བརྡའི་གེགས་
་གར་སེལ་ན། འཁོར་འདས་རྩ་བ་སེམས་ལས་བྱུང་སེམས་སྟོང་པ་ལ་བསྟན་དུ་མེད་པས་
སེར། ངོ་སྤྲོད་ཀྱི་གེགས་གར་སེལ་ན། སེམས་རྣམ་རྟོག་རང་གི་མར་སྤྱོད་པ་འཁོར་བ་ཡིན་ལ། རྣམ་རྟོག་
རང་བྱུང་རང་དག་ཏུ་སྟོང་པར་གྲོལ་བ་མྱ་ངན་ལས་འདས་པ་ཡིན་པར་ངོ་སྤྲད་པས་སེལ། ཐག་གཅོད་ཀྱི་
གེགས་གར་སེལ་ན། འཁོར་བ་སྤང་དུ་མེད་ལ། མྱ་ངན་ལས་འདས་པ་སྒྲུབ་ཏུ་མེད་པས། འཁོར་འདས་
རང་གྲོལ་དུ་ཐག་བཅད་པས་སེལ། ཡིད་ཆེས་ཀྱི་གེགས་གར་སེལ་ན། འཁོར་བ་རྣམ་རྟོག་དུག་ལྔ་ཡང་
སེམས་ལས་བྱུང་། མྱ་ངན་ལས་འདས་པའི་སངས་རྒྱས་ཀྱིས་མཁྱེན་པའི་ཡེ་ཤེས་དང༌། ཡོན་ཏན་ཡང་
སེམས་ལས་བྱུང་བར་འཁོར་འདས་རྩ་བ་སེམས་ལས་བྱུང་བར་ཡིད་ཆེས་སོ། །ཐེག་པ་ཡོངས་ཀྱི་ལྡེ་མིག་
ཅེས་པ་དེ་ལ་དྲུག །ཐེག་པ་ཡོངས་ཀྱི་ལྡེ་མིག་གར་འབྱེད་པ་ནི། ཆོས་ཐམས་ཅད་ཐེག་པ་རིམ་པ་དགུར་
འདུས། གང་ཟག་བློ་རབ་འབྲིང་ཐ་མ་གསུམ་ལས། བློ་ཐ་མའི་རབ་འབྲིང་ཐ་མ་གསུམ་ལ་མངོན་པ། མདོ་
སྡེ། འདུལ་བ་གསུམ་མོ། །བློ་འབྲིང་གི་རབ་འབྲིང་ཐ་མ་གསུམ་ལ་ཡོ་ག །ཨུ་པ་ཡ། ཀྲི་ཡ་གསུམ། བློ་
རབ་ཀྱི་རབ་འབྲིང་ཐ་མ་གསུམ་ལ། རྫོགས་པ་ཆེན་པོ། རྫོགས་པ། བསྐྱེད་པ་གསུམ། ཐེག་པ་རིམ་པ་
དགུ་བློའི་བྱེ་བྲག་ཡིན། བློ་ལས་འདས་པའི་རིག་པ་རང་ཤར་རང་གྲོལ་དུ་སོང་ཙ་ན། ཆོས་དང་ཐེག་པ་
ཐམས་ཅད་རང་ཤར་རང་གྲོལ་དུ་འབྱེད་དོ། །ཉམས་ལེན་(༢༩༦བ)གྱི་ལྡེ་མིག་གིས་འབྱེད་ན། ཐེག་པ་
པ་དགུ་མ་སྤངས་མ་སྒྲུབས་རང་སར་གྲོལ་བར་ཉམས་སུ་ལེན་པར་འབྱེད། བརྡའི་ལྡེ་མིག་གང་
གིས་འབྱེད་ན། ཐེག་པ་རང་སར་བདེན་པས་ཆོས་ལ་གཟོ་མི་བྱེད་པར་སྟོན་ཅིང་འབྱེད། ངོ་སྤྲོད་ཀྱི་ལྡེ་
མིག་གང་གིས་འབྱེད་ན། ཐེག་པ་ཐམས་ཅད་བློ་ཡིན། བློ་རང་སར་གྲོལ་བས། བསམ་འདས། བློ་འདས།
བརྗོད་འདས་སུ་ངོ་སྤྲད་ནས་འབྱེད། ཐག་གཅོད་ཀྱི་ལྡེ་མིག་གང་གིས་འབྱེད་ན། ཐེག་པའི་འདོད་པ་
ཐམས་ཅད་བློ་ཡིན། བློ་མ་ཟད་བར་དུ་ཆོས་མི་ཟད་པས། ཆོས་ཟད་བློ་ཟད་དུ་ཐག་བཅད་ནས་འབྱེད།
ཡིད་ཆེས་ཀྱི་ལྡེ་མིག་གང་གིས་འབྱེད་ན། ཆོས་དང་ཐེག་པ་ཐམས་ཅད་བྱུང་ཡང་བློ་ལས་བྱུང་། བྱེད་ཀྱང་
བློས་བྱེད། ཟད་ཀྱང་བློའི་ངང་དུ་ཟད། བློ་མ་སྤངས་རང་སར་གྲོལ་ཙམ་ན། ཆོས་དང་ཐེག་པ་གང་ཡང་
མེད་པར་ཡིད་ཆེས་ཤིང་འབྱེད་དོ། །མཁའ་འགྲོ་མའི་གསང་སྐོར་ཞེས་པ་ལ་དྲུག །མཁའ་འགྲོ་མའི་
རིམ་པ་དགུ་
- 500 -



སེམས་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གསང་སྐོར་གང་ལ་བསྐོར་ན། རིག་པ་སེམས་སྟོང་པ་ཆོས་ཀྱི་སྐུ་མ་སྦས་རང་གསང་ཐབས་ཀྱིས་ཆོད་པ་དེ་
ལ་བསྐོར། ཉམས་ལེན་གྱི་གསང་བ་གང་ལ་བསྐོར་ན། སེམས་ཉིད་སྟོང་པ་མ་འགག་རང་གསལ་གྱི་ངོ་
བོ་དེ་ཉམས་སུ་ལེན་ཅིང་བསྐོར། བརྡའི་གསང་བ་གང་ལ་བསྐོར་ན། བླ་མའི་ཐུགས་ལ་གབ་པའི་དོན་དེ་
ཐུགས་ཀྱིས་གསང་སྒོ་ཕྱེ་ནས་སློབ་མའི་སེམས་ལ་འཆར་བར་བྱེད་པ་ལ་བསྐོར། ངོ་སྤྲོད་ཀྱི་གསང་བ་གང་
ལ་བསྐོར་ན། བླ་མའི་གདམས་པས་སེམས་གསར་
ས་གསལ་ལ་མ་འགག་པ་ རང་གསལ་རང་གྲོལ་ཆོས་ཀྱི་
དབྱིངས་དེ་རང་ལ་ཡོད་པར་ངོ་སྤྱོད་ཅིང་བསྐོར། ཐག་གཅོད་ཀྱི་གསང་བ་གང་ལ་བསྐོར་ན། སྣང་བ་
སུ་ཐག་གཅོད། སེམས་སྟོང་པར་ཐག་གཅོད། སྟོང་པ་གསལ་ལ་མ་བསྒྲིབས་པར་ཐག་གཅོད།
དེ་རང་ཤར་རང་གྲོལ་དུ་ཐག་གཅོད་ཅིང་བསྐོར། ཡིད་ཆེས་ཀྱི་གསང་བ་གང་ལ་བསྐོར་ན། སྣང་བ་སེམས་
སུ་ཤེས་པར་དངོས་པོ་གྲོལ། །སེམས་སྟོང་པར་ཤར་བས་རྣམ་རྟོག་གྲོལ། །ཕྱི་ནང་གཟུང་འཛིན་མེད་
པར་གྲོལ་བས་( ༢༩༧ན)རང་ཤར་རང་གྲོལ་དུ་ཡིད་ཆེས་པར་བསྐོར་རོ། །ཐུགས་རྗེ་ཆེན་པོ་ནོར་བུའི་
རྒྱན་ཞེས་བྱ་བ། ཐུགས་རྗེ་ཆེན་པོ་ནི་སེམས་ཅན་རྣམས་ལ་སྟོང་པ་དང་སྙིང་རྗེ་དབྱེར་མེད་པས་རྒྱུན་ཆད་
མེད་པར་གཟིགས་པའི་ཐབས་མཁས་པ་ལ་བྱའོ། །ནོར་བུ་ནི། ནོར་བུ་རིན་པོ་ཆེ་ལས་གསོལ་བ་ཅི་
བཏབ་འབྱུང་བ་ལྟར། སེམས་ཅན་རྣམས་ཀྱི་ཐུགས་རྗེ་ཆེན་པོ་ལ་
ལ་གསོལ་བ་བཏབ་ན་བྱིན་རླབས་ཕུན་
སུམ་ཚོགས་པ་འབྱུང་བ་ལ་བྱའོ། །རྒྱན་ནི་རིན་པོ་ཆེ་མུ་ཏིག་གམ། གསེར་གཡུ་ལ་སོགས་པས་རྒྱུན་བྱས་
ན་ལུས་མཛེས་པ་དང་འདྲ་བར། ཐུགས་རྗེ་ཆེན་པོའི་སྐུ་གསུང་ཐུགས་ཀྱིས་སེམས་ཅན་གྱི་ལུས་ངག་ཡིད་
གསུམ་སྨིན་པར་བྱས་ནས་མཛེས་པའི་རྒྱན་དུ་གྱུར་པ་ལ་བྱའོ། །འཕྲུལ་གྱི་དུམ་བུ་ཞེས་པ། འཕྲུལ་སྣ་
ཚོགས་སུ་སྣང་བ་རང་བཞིན་མེད་པ་ལྟར། ཐུགས་རྗེ་ཆེན་པོའི་ཆོས་འདི་ཐབས་ཡན་ལག་སྣ་ཚོགས་སུ་
བཤད་ཅིང་སྟོན་ཡང་། དོན་སྟོང་པ་ཉིད་དང་སྙིང་རྗེ་དབྱེར་མེད་པའི་ངང་དུ་གཅིག་པ་ལ་བྱའོ། །དུམ་བུ་
ཞེས་པ་ནི་ཆོས་ཀྱི་ཡན་ལག་རེ་རེས་ཀྱང་གང་ཟག་ཉམས་སུ་ལེན་པ་རེ་རེའི་ཆ་རྐྱེན་ལྡང་བ་ལ་བྱའོ། །
སྒྲུབ་སྐོར་ཞེས་པ། སྒྲུབ་ཐབས་འདི་ལ་བཤད་མཚམས་རེ་རེ་ལ་དྲུག་དྲུག་གིས་སྟོན་པས་སྒྲུབ་ཐབས་
ཆེན་མོ་དྲུག་སྐོར་ཞེས་བྱའོ། །དེ་རྣམས་ཀྱིས་མཚན་བཤད་པ་ཡིན་ཏེ། གཏེར་སྦས་པ་ལ་གཏེར་དང་གཏེར་
ཨ 501 -



ལ་
མ་ཎི་བཀའ་འབུམ།
སྣོད་ཁ་བྱང་གསུམ་འཛོམ་ན། སྣོད་དེའི་ནང་ན་ཅི་ཡོད་བཏོན་པས་ཐོན་འོང་བ་ལྟར། མཚན་གྱི་གདམས་
པ་བསྟན་ནས་མགོ་མཇུག་གི་དོན་བཤད་པས་ཁོང་དུ་ཆུད་པ་ཡིན་ནོ། །དེ་ལ་དབང་པོ་འབྲིང་གི་མཚན་
དོན་བཤད་པས། མགོ་མཇུག་གི་དོན་གོ་ནས་གྲོལ་པ་ཡིན་ནོ། །མཚན་གྱི་གདམས་པ་བསྟན་པའི་དོན་
བཤད་པ་འཕྲུལ་གྱི་དུམ་བུའོ། །
ད་ནི་སྤྱི་དོན་ལྔ་པ་གཞུང་དོན་བཤད་མཚམས་ཡུལ་དང་བསྟུན་པའི་བཤད་པ། མུ་ཏིག་བསྟར་
ལ་བརྒྱུས་པ་ལྟར་ལག་ལེན་མ་འཁྲུགས་པར་བཤད་པ་ནི། སྤྱིར་ཐུགས་རྗེ་ཆེན་པོ་ལ་གཉིས། ཆོས་ཉིད་
དོན་གྱི་ཐུགས་རྗེ་ཆེན་པོ་དང་། ཐུགས་རྗེ་སྤྲུལ་པའི་( ༢༩༧བ)ཐུགས་རྗེ་ཆེན་པོ་གཉིས་ཅེས་པ་དང་པོ་
མདོར་བསྟན་པའི་དབྱེ་བའོ། །ཆོས་ཉིད་དོན་གྱི་ཐུགས་རྗེ་ཆེན་པོ་ལ་གཉིས། དང་པོ་ཚུལ་གསུམ་གྱིས་
གཞི་གཏན་ལ་དབབ་པ་དང་། སྐོར་གསུམ་གྱིས་ཉམས་སུ་བླང་པའོ་ཞེས་པ་མདོར་བསྟན་པའོ། །དེ་ལ་
རྒྱས་པར་བསྟན་པ་ནི། དང་པོ་ཚུལ་གསུམ་གྱིས་གཞི་གཏན་ལ་དབབ་པ་ལ། སངས་རྒྱས་གཞིའི་འདུག་
ཚུལ་དང༌། གང་ཟག་ལམ་གྱི་འཁྱེར་ཚུལ་དང་། འབྲས་བུ་འཆར་པའི་འཆར་ཚུལ་ལོ། །དང་པོ་སངས་
རྒྱུས་གཞིའི་འདུག་ཚུལ་ནི། གནས་ལུགས་གཞིའི་ཐུགས་རྗེ་ཆེན་པོ་གཞི་མིང་འདོགས་ཐམས་ཅད་དར་
བྲལ་བ། ཕྱོགས་ལྷུང་རྒྱ་ཆད་མེད་པ། གནས་ལུགས་གཏན་ལ་ཕབ་སྟེ་ངོ་སྤྱད་ཅེས་པ་གནས་ལུགས་ཀྱི་
གཞི་དེ་སངས་རྒྱས་དང་། སེམས་ཅན་གཉིས་ཀའི་གཞི་ཡིན། གནས་ལུགས་ཀྱི་དོན རྟོགས་པ་དེ་གཞིའི་
ཐུགས་རྗེ་ཆེན་པོ་ཡིན་ཏེ། གནས་ལུགས་དེ་ཇི་ལྟར་གནས་ན། སངས་རྒྱས་དང་སེམས་ཅན་གཉིས་ལ་
སོགས་པའི་མིང་འདོགས་ཐམས་
།ས་ཐམས་ཅད་དང་བྲལ་བ། འཁོར་བའི་ཕྱོགས་སུ་མ་ལྷུང་། མྱ་ངན་ལ
པའི་ཕྱོགས་སུ་རྒྱུར་མ་ཆད། མཉམ་པ་རིས་མེད་དུ་གནས་པ་ཡིན་ནོ། །དེ་གཏན་ལ་ཇི་ལྟར་དབབ་ན།
གནས་ལུགས་དེ་གཞན་ན་ཡོད་པ་མ་ཡིན། རང་ལ་ཡོད་པ་ཡིན། དེ་གནས་པའི་གནས་ལུགས་ཇི་ལྟར་
གནས་ན། གནས་ལུགས་མ་རིག་པས་འཁོར་བར་སྣང་ངོ༌། །གནས་ལུགས་དེ་རང་གི་རིག་པར་རྟོགས་
པས། རིག་པ་གསལ་ལ་སྟོང་པ་མ་བསྒྲིབས་པར་རང་ཤར་བར་མཐོང་བ་དེ་ཁོ་ན་བ།ནས་ལུགས་གཞིའི་
ཐུགས་རྗེ་ཆེན་པོ་ཡིན། དེ་ལ་བླ་མའི་གདམས་ངག་གིས་ངོ་སྤྲད་ཙམ་ན། རང་སེམས་ཐུགས་རྗེ་ཆེན་པོར་
ལས་འདས་
- 502 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མཐོང་བ་ཡིན་ནོ། །གཉིས་པ་གང་ཟག་ལམ་གྱི་འཁྱེར་ཚུལ་སྒོམ་པ་ལམ་གྱི་ཐུགས་རྗེ་ཆེན་པོ་ནི། རོལ་
པའི་འཆར་ཚུལ་མ་འགག་པས་གཞིག་འབྲེལ་སེམས་ལ་བཏང་ནས་རང་སེམས་ཐུགས་རྗེ་ཆེན་པོར་ངོ་
སྤྱད་ཅེས་པ་གནས་ལུགས་རྟོགས་པའི་དོན་དེ། གང་ཟག་ཉམས་སུ་ལེན་པས་ཉམས་སུ་བླངས་ནས་ཇི་
ལྟར་འཁྱེར་ན། བསྒོམ་པ་(༢༩༨ན)ལམ་གྱི་ཐུགས་རྗེ་ཆེན་པོ་ཉམས་སུ་ལེན་ཏེ། གནས་ལུགས་ཕྱོགས་
ལྷུང་རྒྱ་ཆད་མེད་པ་དེ་ལ། རོལ་པའི་རྩ་ལ་ཤར་བ་མ་འགག་པས། དཔེར་ན་ག་པུར་ལ་ནད་ཀྱི་རྐྱེན་གྱིས་
ཚད་ནད་ཅན་ལ་སྨན་དུ་འབྱུང་། གྲང་ནད་ཅན་ལ་དུག་ཏུ་འབྱུང་། གཞི་ག་པུར་ལ་ཕྱོགས་ལྷུང་མེད། དེ་
བཞིན་དུ་གནས་ལུགས་ཕྱོགས་མེད་རིས་མེད། མཉམ་པ་ཆེན་པོ་ལས་མ་རྟོགས་པས་རྩལ་རྣམ་རྟོག་དང་
དུག་ལྔ་དྲན་རིག་སྣ་ཚོགས་སུ་ཤར། རྟོགས་པས་སྐུ་དང་ཡེ་ཤེས་སྣ་ཚོགས་སུ་འཆར་རོ། །དེ་ལ་བླ་མའི་
གདམས་ངག་གིས་སེམས་ལ་གཞིག་འབྲེལ་བཏང་སྟེ་སེམས་ལ་སེམས་ཀྱིས་བལྟས་པས། སེམས་ལ་ཁ་
དོག་དང་དབྱིབས་གང་ཡང་མ་གྲུབ། སེམས་དེ་ངོ་བོ་སྟོང་པ་རང་བཞིན་གསལ་བ་མཚན་ཉིད་མ་འགག་
པར་རང་ཤར་བ་ཅིག་འདུག་པ་དེ་བསྒོམ་པ་ལམ་
པ་ལམ་གྱི་ཐུགས་རྗེ་ཆེན་པོ་ཡིན་པས་ཉམས་སུ་དེ་ལན། དེ་
ཡང་སེམས་ཉིད་སྟོང་གསལ་མ་འགག་པ་ལས་རྣམ་རྟོག་མཚན་མ་ཅི་བྱུང་ཡང་། ཤར་ཡང་སྟོང་གསལ་
ངང་ལས་ཤར། གྲོལ་ཡང་སྟོང་གསལ་ངང་དུ་གྲོལ་བས་རང་ཤར་རང་གྲོལ་དུ་ཉམས་སུ་བླང་ངོ༌། །དེ་ཁོ་
ན་བསྒོམ་པ་ལམ་གྱི་ཐུགས་རྗེ་ཆེན་པོ་རང་སེམས་ལ་ངོ་སྤྲད་པ་ཡིན་ནོ། །གསུམ་པ་འབྲས་བུ་འཆར་བའི་
འཆར་ཚུལ་མཐར་ཐུག་འབྲས་བུའི་ཐུགས་རྗེ་ཆེན་པོ་སྐུ་གསུམ་རང་ལ་འཆར་བར་འགག་བསྡམས་ཞེས་
པ། གནས་ལུགས་གཞིའི་བཞུགས་ཚུལ་གྱི་སྒོ་ནས་ལྟ་བ་གཏན་ལ་ཕབ། གང་ཟག་ལམ་གྱི་འཁྱེར་ཚུལ་
གྱིས་བསྒོམ་པ་གཏན་ལ་ཕབ་ནས། འབྲས་བུ་སྐུ་གསུམ་འཆར་བའི་འཆར་ཚུལ་ ཇི་ ལྟར་འཆར་ན།
སེམས་ཉིད་སྟོང་པ་ཅིའི་ངོ་བོར་ཡང་མ་གྲུབ་པར་འདུག་པ་དེ་ཆོས་སྐུ་ཡིན། གསལ་ལ་མ་བསྒྲིབས་པར་
སལ་ལེ་སིང་ངེ་བ་ཅིག་འདུག་པ་དེ་ལོངས་སྤྱོད་རྫོགས་པའི་སྐུ་ཡིན། རྩལ་སྣ་ཚོགས་སུ་འཆར་བ་རང་
གྲོལ་བ་དེ་སྤྲུལ་པའི་སྐུ་ཡིན། སྐུ་གསུམ་ལོགས་ན་མེད་པར་རང་ལ་འཆར་བ་ཡིན་པས་མི་འགྱུར་བ་
འགག་བསྡམ་མོ། །
- 53 -



མ་ཎི་བཀའ་འབུམ།
གཉིས་པ་སྐོར་གསུམ་གྱིས་ཉམས་སུ་བླངས་པ་ནི། ཕྱི་སྐོར་ཕྱི་རུ་བསྐོར་ཏེ་ཕྱིའི་སྣང་བ་གཏན་ལ་
དབབ། ནང་སྐོར་ནང་དུ་བསྐོར་ཏེ་ནང་གི་རིག་པ་གཏན་ལ་དབབ། གསང་སྐོར་གསང་བར་བསྐོར་ནས་
ཆོས་ཉིད་མ་བུ་བརྡ་སྦྱོར་བའོ། །ཕྱི་སྐོར་ཕྱི་རུ་བསྐོར་ཏེ་ཕྱིའི་སྣང་བ་གཏན་ལ་(༢༩༨བ)དབབ་པ་ནི། ད་
ལྟར་གྱི་དབང་པོ་ཚོགས་དྲུག་གི་སྣང་བ་འདི་ཐུགས་རྗེ་ཆེན་པོའི་རོལ་པའམ་རྒྱན་ཡིན་པས་རང་ཤར་
རང་གྲོལ་དུ་ཤེས་པར་བྱའོ་ཞེས་པ་ད་ལྟར་གྱི་ཐ་མལ་གྱི་ཤེས་པའི་ངོ་བོ་གང་ལ་སྣང་བའི་ས་རྡོ་དང་རི་
བྲག །རྩི་ཤིང་དང་ནགས་ཚལ། ཡུལ་དང་ཁང་ཁྱིམ་ཕ་དང་མ་བུ་དང་གྲོགས་ལ་སོགས་པ་ཐམས་ཅད་
རིག་པ་སེམས་ཀྱི་ཐུགས་རྗེ་ཆེན་པོའི་རོལ་པའི་རྩལ་མ་འགག་པ་ལས་ཤར་བ་ཡིན་ཏེ། མིག་གི་ཡུལ་དུ་
གཟུགས་སྡུག་མི་སྡུག་ཤར་ཡང་སྡུག་པ་ལ་ཆགས་པ་མེད། མི་སྡུག་པ་ལ་སྡང་བ་མེད་པར་རང་ཤར་རང་
གྲོལ། རྣ་བའི་ཡུལ་དུ་སྒྲ་སྙན་མི་སྙན་ལ་ཆགས་སྡང་མེད་པར་རང་ཤར་རང་གྲོལ། རྣའི་ཡུལ་དུ་དྲི་ཞིམ་
མི་ཞིམ་ལ་ཆགས་སྡང་མེད་པར་རང་ཤར་རང་གྲོལ། ལྕེའི་ཡུལ་དུ་རོ་ཞིམ་མི་ཞིམ་ལ་ཆགས་སྡང་མེད་
པར་རང་ཤར་རང་གྲོལ། ལུས་ཀྱི་ཡུལ་དུ་རེག་བྱ་འཇམ་རྩུབ་ལ་ཆགས་སྡང་མེད་པར་རང་ཤར་རང་
གྲོལ། ཡིད་ཀྱི་ཡུལ་དུ་བདེ་སྡུག་གང་བྱུང་ཡང་ཆགས་སྡང་མེད་པར་རང་ཤར་རང་གྲོལ་ལོ། །གང་ལ་
ཡང་ཞེན་པ་དང་ཆགས་པ་མེད་ལ། མི་འདོད་པ་སྣང་བ་ཡང་མེད་པར་ཐུགས་རྗེ་ཆེན་པོའི་ཆོས་ཉིད་ཀྱི་
རོལ་པར་གྲོལ་ལོངས་སྤྱོད་རྒྱན་དུ་གྲོལ་བ་ཡིན་ན། གཉིས་པ་ནང་སྐོར་ནང་དུ་བསྐོར་ཏེ་ནང་གི་རིག་པ་
གཏན་ལ་དབབ་པ་ནི། དྲན་རྟོག་སྣ་ཚོགས་ཀྱི་འགྱུ་བྱེད་འདི་ཐུགས་རྗེ་ཆེན་པོའི་ཡེ་ཤེས་སུ་ངོས་བཟུང་
ལ་རང་བྱུང་རང་དངས་སུ་གཏན་ལ་དབབ་ཅེས་པ་ནང་གི་རིག་པ་གང་ཡིན་ན། རིག་པ་སྟོང་གསལ་མ་
བསྒྲིབས་པ་སྣ་ཚོགས་སུ་འཆར་བ་འདི་ཡིན། འདི་མ་རིག་པའི་དུས་ན་དྲན་རྟོག་སྣ་ཚོགས་ཀྱི་འགྱུ་བྱེད་
འདི་ཉོན་མོངས་པ་དང་རྣམ་པར་རྟོག་པ་འབའ་ཞིག་ཡིན་པ། རིག་པའི་དུས་སུ་ཉོན་མོངས་པ་དང་རྣམ་
རྟོག་འགྱུ་བྱེད་འདི་སྐྱེས་ཀྱང་སྟོང་གསལ་ངང་ལས་སྐྱེས། ཐིམ་ཀྱང་སྟོང་གསལ་ངང་དུ་ཐིམ། གྲོལ་ཡང་
སྟོང་གསལ་ངང་དུ་གྲོལ་བས། རང་བྱུང་དུ་ཤར་རང་གྲོལ་དུ་དངས་པས་ཐུགས་རྗེ་ཆེན་པོའི་ཡེ་ཤེས་རྒྱུན་
ཆད་མེད་པ་ཡིན་ནོ། །གསུམ་པ་གསང་( ༢༩༩ན)སྐོར་གསང་བར་བསྐོར་ནས། ཆོས་ཉིད་མ་བུ་བརྡ་སྦྱར་
- 504 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བ་ནི། ཐུགས་རྗེ་ཆེན་པོའི་ཐུགས་མ་བཅོས་ཁྱབ་གདལ་ཆེན་མོ་ལས་བུ་དུག་ལྔ་རྣམ་རྟོག་རྣམས་མ་ཆོས་
ཉིད་ཁྱབ་གདལ་ཆེན་མོ་ལས་རྩལ་དུ་སྐྱེས་པས་མ་པང་དུ་བུ་ཐིམ་ནས་རང་སྐྱེས་རང་ཐིམ་དུ་བརྡ་སྦྱར་རོ་
ཞེས་པ། ཆོས་ཉིད་མ་གང་ཡིན་ན་རང་གི་སེམས་ཉིད་མ་བཅོས་པ། །ཕྱོགས་རིས་མེད་པར་ཁྱབ་པ། རྒྱ་
ཆད་མི་དབང་གདལ་བ། མཉམ་པ་རིས་མེད་ཀྱི་ཀློང་དེ་ཐུགས་རྗེ་ཆེན་པོའི་ཐུགས་ཀྱི་དགོངས་པ་ཡིན་
ནོ། །དེ་ལ་རིག་པའི་རྩལ་དུག་ལྔ་སྐྱེས་ཏེ། ཞེ་སྡང་རབ་ཏུ་སྐྱེས་གསལ་དག་ཀློང་དུ་ཐིམ་པས་བུ་མེ་ལོང་
ཡེ་ཤེས་འཆར། འདོད་ཆགས་ཆགས་ཞེན་དུ་སྐྱེས། ཞེན་མེད་ཀློང་དུ་ཐིམ་པས་བུ་སོ་སོར་རྟོག་པའི་ཡེ་
ཤེས་ཤར། ཕྲག་དོག་ཁོང་ཁྲོར་སྐྱེས་དགོས་མེད་བདེ་བར་ཐིམ་པས་བུ་བྱ་བ་ནན་ཏན་གྱི་ཡེ་ཤེས་ཤར།
མ་ཆོས་ཉིད་ཁྱབ་གདལ་ཆེན་པོ་ལས་དུག་ལྔ་རྩལ་དུ་སྐྱེས་པས་བུ་ཡེ་ཤེས་རྣམ་པ་ལྔ་སྐྱེས། མ་པང་དུ་བུ་
ཐིམ་པས་རང་སྐྱེས་རང་ཐིམ། མ་བུ་གཉིས་མེད་དུ་བརྡ་སྦྱར་རོ། །ཆོས་ཉིད་དོན་གྱི་ཐུགས་རྗེ་ཆེན་པོ་
བཤད་པ་འཕྲུལ་གྱི་དུམ་བུའོ། །
སྤྱི་དོན་གཉིས་པ་ཐུགས་རྗེ་ཆེན་པོའི་སྒྲུབ་ཐབས་ལ་གཉིས། སྔོན་འགྲོ་དང་དངོས་གཞིའོ། །དང་
པོ་སྔོན་འགྲོ་ལ་དྲུག །ཐུགས་རྗེ་ཆེན་པོ་སྒྲུབ་པའི་རྟེན་གྱི་གང་ཟག་དང་འབྲེལ་བ་བཅད་པ་དང་། གནས་
བཙལ་བ་དང་། མཁོ་བའི་ཡོ་བྱད་གསོག་པ་དང༌། འཁོར་གཡོག་གི་འབྲེལ་བ་གཞུག་པ་དང་། སྒྲུབ་
པ་ལ་བར་ཆད་མི་འབྱུང་བར་བྱ་བའི་ཕྱིར་བྱིན་རླབས་ཀྱི་སྔོན་དུ་འགྲོ་བ་དང་དྲུག་གོ །དང་པོ་ཐུགས་རྗེ་
ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྒྲུབ་པའི་གང་ཟག་ལ་དྲུག་སྟེ། ཕྱི་ནང་གསང་བ་དོན་
རྟགས་མཚོན་པའོ། །ཕྱིའི་རྟེན་གྱི་གང་ཟག་ནི། རིགས་རྒྱུད་བཟང་ཞིང་ངང་རྒྱུད་རིང་བ་ཞེས་པ། རིགས་
ནི་ཆོས་པའི་རིགས་སུ་རྒྱུད་མ་ཆད་པ། རིགས་བཟང་པོ་རྒྱལ་རིགས་དང་རྡེའུའི་རིགས་ལྟ་བུ། རིགས་
བཙུན་པ་དམ་ཚིག་དང་སྡོམ་པ་ཡོད་པ། ངང་རྒྱུད་རིང་བ་ནི་ངང་འཇམ་པ་(༢༩༩བ)ཁོག་ཡངས་པ་ལ་
བྱའོ། །ནང་གི་རྟེན་གྱི་གང་ཟག་ནི། ནང་ཆོས་ཉིད་རྟོག་པའི་ཤེས་རབ་ཆེ་བ་ཞེས་པ། ནང་གི་སེམས་གསལ་
ལ་དག་པས་ཆོས་ཉིད་རྟོག་པའི་ཤེས་རབ་ཀྱིས་ཆོས་ཐམས་ཅད་རབ་ཏུ་འབྱེད་ཤེས་པ་ལ་བྱའོ། །གསང་
བའི་རྟེན་གྱི་གང་ཟག་ནི། གསང་བ་རིག་པའི་རྩལ་ཆེ་བ་ཞེས་པ། རིག་པའི་རྩལ་ཁ་ཆེ་བས་ཟབ་མོའི་དོན་
- 505 -



མ་ཎི་བཀའ་འབུམ།
ལ་མོས་ཤིང་མི་སྐྲག་པར་རིག་པ་བསྒྱུར་ཤེས་པ། གང་ལ་ཡང་ཨ་འཐས་སུ་མི་འཛིན་པ་བྱའོ། །དོན་གྱི་
རྟེན་གྱི་གང་ཟག་ནི། དོན་ཕྱོགས་ སུ་མ་ལྷུང་བའི་སྙིང་རྗེ་ཆེན་པོ་ཡོད་པ་ཞེས་པ། ཆོས་ཉིད་མཉམ་པ་
རིས་མེད་ལ་གནས་པས་སེམས་ཅན་ཐམས་ཅད་ལ་སྙིང་རྗེ་ཕྱོགས་རིས་མེད་པར་སྐྱེ་བ་ལ་བྱའོ། །རྟགས་
ཀྱི་རྟེན་གྱི་གང་ཟག་ནི། རྟགས་ཆོས་ལ་ཐེ་ཚོམ་མེད་པ། ཀུན་དང་མཐུན་པར་སྣང་བ་ཡིད་དུ་འོང་བ་
ཞེས་པ། སྤྱིར་ཆོས་གང་ལ་ཡང་མོས་ཤིང་ཐེ་ཚོམ་མེད་པ། སྒོས་ཐུགས་རྗེ་ཆེན་པོའི་ཆོས་ལ་མོས་པ་དེ་ཚེ་
རབས་སྔོན་གྱི་ལས་འཕྲོ་ཡོད་པ་ཡིན། འགྲོ་བ་གང་དང་འགྲོགས་པ་དང་མཐུན་པས་བློ་མཐུན་པར་སྣང་
བ་ཐམས་ཅད་ཀྱི་ཡིད་དུ་འོང་བ་ལ་བྱའོ། །མཚོན་པའི་རྟེན་གྱི་གང་ཟག་ནི། ཐུགས་རྗེ་ཆེན་པོ་ལ་ཁྱད་
པར་དུ་མོས་པ་ལ་བྱའོ་ཞེས་པ་མཚོན་པའི་རྟེན་གྱི་གང་ཟག་ལྷ་ཐུགས་རྗེ་ཆེན་པོ་ལ་མོས་སྙིང་པོ་ཡི་གེ་
དྲུག་པ། ཨོཾ་མ་ཎི་པདྨེ་ཧཱུྃ་ཞེས་པ་ལ་མོས་པ་དེ་ཚེ་རབས་སྔོན་གྱི་ལས་འགྲོ་ཡོད་པ་ཡིན་པས། སྐྱེ་བ་འདི་
ལ་བསྒྲུབས་ན་མྱུར་དུ་འགྲུབ་པ་ཡིན་ནོ། །དེ་རྣམས་ཀྱིས་སྒྲུབ་པ་པོ་རྟེན་གྱི་གང་ཟག་བསྟན་པ་ཡིན་ནོ། །
གཉིས་པ་འབྲེལ་བ་བཅད་པ་ལ་དྲུག་སྟེ། ཕྱི་ནང་གསང་བ་དོན་རྟགས་མཚོན་པའོ། །དང་པོ་ཕྱིའི་འབྲེལ་
བ་བཅད་པ་ནི། བུ་ལོན་ཕར་ཆགས་ཚུལ་འབྲེལ་ལ་སོགས་པའི་འབྲེལ་བ་བཅད་ཅེས་པ་རང་ལ་བུ་ལོན་
ཚུར་འོང་བ་གཞལ། གཞན་ལ་ཕར་འོང་བ་ཡང་ཕམ་བློངས་ལ་འབྲེལ་བཅད། ཁ་སྨྲས་ལ་སོགས་པ་ཆོས་
ལ་གནོད་པའི་ཚེར་མ་ཐམས་ཅད་བྱང་དག་བྱའོ། །ནང་གི་འབྲེལ་བ། ཕ་མ་དང་། ཉེ་འབྲེལ་ལ་སོགས་
པ་ལ་མ་ཆགས་པར་ཐག་བསྲིང་ཞེས་པ། ཆགས་སྡང་གི་རྒྱུ་ཕ་དང་མ་ལ་(༣༠༠ན)ཡང་བསྙེན་བཀུར་
བྱས་ལ་བཞག །གྲོགས་དང་བུ་ཚ་ཡོད་ན་ཡང་ནོར་སྐལ་དང་ཟས་སྐལ་གཏད་ལ་བཞག །ཆོས་བྱེད་པ་
ལ་གནོད་ན་གང་ཡིན་ཡང་བདུད་ཡིན་པས། དེ་རྣམས་ཀྱི་གྲོས་ཁ་ལ་མི་ཉན་ནོ། །ཉེ་འབྲེལ་དང་གྲོགས་
པོ་དེ་རྣམས་དང་འབྲེལ་གྱི་ཁ་ལན་ལ་སོགས་པ་བཅད་ལ། དེ་རྣམས་ཀྱིས་མི་གནོད་པའི་སར་ཐག་
བསྲིང་ངོ༌། །གསང་བའི་འབྲེལ་པ་བཅད་པ་ནི། རང་གི་སེམས་ལ་གཡོ་སྒྱུ་དང་དྲི་མ་ཐམས་ཅད་སྤང་ངོ་
ཞེས་པ། ཆོས་དང་མི་མཐུན་པའི་འབྲེལ་པ་ཐ་མལ་གྱི་ཤེས་པ་གཡོ་བྱས་ནས་གཞན་ཐབས་ཀྱིས་འོག་ཏུ་
འཇུག་ པའམ། སྒྱུ་བྱས་ནས་གཞན་བསླུ་བའམ། ཟོག་བྱས་ནས་གཞན་འབྲིད་ པའམ། ཟོལ་བྱས་ནས་
- 506 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གཞན་ལ་གནོད་རང་ལ་ཕན་པར་བྱེད་པའམ། ཐབས་བྱས་ནས་གཞན་ལ་མགོ་བསྐོར་ལ་སོགས་པ་
སྤངས་ནས། རང་གི་སེམས་ལ་དེ་རྣམས་ཀྱི་སྐྱོན་དང་དྲི་མ་མེད་པར་བྱའོ། །དོན་གྱི་འབྲེལ་པ་ནི། བླ་
མའི་གདམས་ངག་གིས་སེམས་ཐག་བཅད་ཅེས་པ་བླ་མའི་ཞལ་གྱི་གདམས་པ་དང་། སྙན་བརྒྱུད་ཀྱི་ངོ་
སྤྱོད་དང་། གདམས་ངག་གི་བསྒོམ་ཡིག་ལ་སོགས་པ་
ས་པ་ཐམས་ཅད་བླ་མ་ལ་མཉེས་པ་སྣ་ཚོགས་བྱས་ལ་
ཞུ། དབང་དང་བྱིན་རླབས་ཀྱིས་ཆོས་གོས་ཕྱེད་པར་བྱ། ལུང་དང་གནང་བ་ནོས་ནས་ཆོས་ལ་སྤྱོད་ཤེས་
པར་བྱ། གདམས་ངག་དང་ངོ་སྤྲོད་ཀྱིས་རྒྱུད་ལ་ཁེལ་བར་བྱས་ལ། སེམས་ཐག་ཐེ་ཚོམ་དང་ཡིད་གཉིས་
མེད་པར་ཆོད་པར་བྱའོ། །རྟགས་ཀྱི་འབྲེལ་པ་ནི། ཆོས་
ཆོས་ཀྱི་དོན་རྟོགས་པར་ཐག་བཅད་ཅེས་པ། རང་གི་
སེམས་ཉིད་སྟོང་གསལ་མ་བསྒྲིབས་རང་གསལ་དུ་ཤར་བ། ཕྱོགས་མཐའ་དང་བྲལ་བ། གང་གི་ཡང་
ཁས་ལེན་མེད་པ་དེ་ཐུགས་རྗེ་ཆེན་པོའི་ལྟ་བར་ཐག་བཅད། བྱིར་རྒོད་རང་སར་དག་ནས་སྟོང་གསལ་
འཛིན་མེད་ངང་ལས་མ་གཡོས་པར་གནས་པ་དེ་ཐུགས་རྗེ་ཆེན་པོའི་བསྒོམ་པ་ཡིན་པར་ཐག་བཅད།
རྣམ་རྟོག་དུག་ལྔ་ཐམས་ཅད་རང་ཤར་རང་གྲོལ་རང་དངས་སུ་དག་པ་དེ་ཐུགས་རྗེ་ཆེན་པོའི་སྤྱོད་པ་
ཡིན་པར་ཐག་བཅད། (༣༠༠བ)ཐོག་མེད་བསམ་འདས་འགྱུར་མེད་གདེངས་དང་ལྡན་པ་དེ། ཐུགས་རྗེ་
ཆེན་པོའི་འབྲས་བུ་ཡིན་པར་ཐག་བཅད། སྙིང་རྗེ་དང་སྟོང་པ་དབྱེར་མེད་པར་སེམས་ཅན་གྱི་དོན་བློས་
མི་གཏོང་བ་དེ། ཐུགས་རྗེ་ཆེན་པོའི་དམ་ཚིག་ཡིན་པར་ཐག་བཅད། ཆོས་ཐམས་ཅད་མཉམ་པ་རིས་མེད་
དུ་སྤྱོད་པ་དེ་ཐུགས་རྗེ་ཆེན་པོའི་ཆོས་ལུགས་ཡིན་པར་ཐག་བཅད་དོ། །མཚོན་པའི་འབྲེལ་པ་གཅོད་པ་
ནི། མཚམས་བཅད་ནས་གཞན་དང་མི་ཕྲད་པར་ཉམས་སུ་བླང་ངོ་ཞེས་པ། ཕྱིའི་མཚམས་ཐོ་འཛུག །
ནང་གི་མཚམས་ཕྱི་འགྲུལ་བཅད། གསང་བའི་མཚམས་ཐ་མལ་གྱི་རྣམ་རྟོག་བཅད་ལ། ལུས་ལྷ་ངག་
སྔགས་སེམས་ཆོས་ཉིད་དུ་ཉམས་སུ་བླང་ངོ༌། །
གསུམ་པ་གནས་བཙལ་བ་ལ་དྲུག་སྟེ། ཕྱི་ནང་གསང་བ་དོན་རྟགས། མཚོན་པ་དང་དྲུག་གོ །དེ་
ལ་དང་པོ་ཕྱིའི་གནས་ནི། བཀྲ་ཤིས་པ། ཉམས་དགའ་བ། སྔོན་གྲུབ་ཐོབ་བཞུགས་པའི་གནས་བཙལ་
ལོ་ཞེས་པ། གནམ་འཁོར་ལོ་རྩིབས་བརྒྱད། ས་པདྨ་འདབ་བརྒྱད། ཕུ་དར་དཀར་གྱི་ཡོལ་བ་བྲིས་པ་
- 507 -



མ་ཎི་བཀའ་འབུམ།
འདྲ་བ། མདའ་ཕྱག་རྒྱ་བསྣོལ་བ་འདྲ་བ། ནུབ་མཐོ་བ། ཤར་དམའ་བ། བྱང་སྐྱོད་པ། ལྷོ་གཞོལ་བ།
སྨན་དང་རྩི་ཤིང་ཡོད་པ། འབྲུ་དང་བཙལ་ཁུངས་ཡོད་པ། བྱ་སྐད་སྙན་པ་ཡོད་པ། གྲུབ་ཐོབ་ཀྱི་ཞབས་
ཀྱིས་བཅགས་པ། ཡུལ་མི་རྣམས་བཀྲ་ཤིས་པའི་དགོན་པ་ཡིན་ཟེར་བའོ། །ཐ་མ་རང་དགའ་བ། ཡིད་དུ་
འོང་བ། ཉམས་དགའ་བ། བྱིན་ཆེ་བ། མི་རྒོད་ཀྱིས་དབེན་པ། མི་མ་ཡིན་གྱི་རྒྱུ་སྲང་མེད་པ། འཚེ་བའི་
བར་ཆད་མེད་པ། དེ་ལྟ་བུའི་གནས་བཙལ་ལོ། །ནང་གི་གནས་ནི། ལྷ་ ཐུགས་ རྗེ་ཆེན་པོའི་ བཞུགས་
གནས་ལུས་སྒོ་དགུ་པ་འདི་ཡིན་ནོ་ཞེས་པ་རང་གི་ལུས་ལྷ་ཐུགས་རྗེ་ཆེན་པོ་བཞུགས་པའི་ས་ཁང་པ་
གཞལ་ཡས་ཁང་། བུག་པ་དགུའི་དཀར་ཁུང་དོད་པ་འདི་ཡིན་པས། ལུས་ཀྱི་རི་བོའི་དགོན་པ་གང་ན་
གནས་པ་ན། ཐུགས་རྗེ་ཆེན་པོའི་བསྒོམ་ཆེན་དེ་གནས་སོ། །གསང་བའི་གནས་ནི། སྙིང་ཙིཏྟ་རིན་པོ་ཆེ་
ན། རང་སེམས་ ཀ་དག་ཏུ་ཡེ་ (༣༠༡ན)ནས་གནས་པ་ལ་བྱའོ་ཞེས་པ། ཀཱ་ཤི་ཀའི་རས་ཀྱི་སྟེང་ན།
སེམས་ཀྱི་རྟེན་ས་ཡིད་བཞིན་གྱི་ནོར་བུ་རིན་པོ་ཆེ་བཞུགས། ཀཱ་ཤི་ཀ་ལ་གསུམ། ཕྱི་དཔེའི་ཀཱ་ཤི་ཀ་ནི།
རས་དྲི་མ་མེད་པའོ། །ནང་བརྡའི་ཀཱ་ཤི་ཀ་ནི་མཆིན་དྲིའོ། །གསང་བ་དོན་གྱི་ཀཱ་ཤི་ཀ་ནི། ཆོས་ཉིད་ཁྱབ་
གདལ་ལོ། །ཡིད་བཞིན་གྱི་ནོར་བུ་རིན་པོ་ཆེ་ལ་གསུམ། ཕྱི་དཔེའི་ནོར་བུ་ནི། རིན་པོ་ཆེ་དགོས་འདོད་
འབྱུང་བའོ། །ནང་བརྡའི་རིན་པོ་ཆེ་ནི། སྙིང་ཙིཏྟ་སུལ་དྲུག་པ་འགྲོ་བ་རིགས་དྲུག་གི་ས་བོན། ཨ་སུ་ཎི་
ཏྲི་ཕྲེ་དུ་དང་བཅས་པའོ། །གསང་བ་དོན་གྱི་རིན་པོ་ཆེ་ནི། རྟོགས་པ་མངོན་དུ་གྱུར་པའི་རིག་པ་སྟོང་
གསལ་ཀ་དག་གི་ཡེ་ཤེས་སོ། །དོན་གྱི་གནས་ནི། ལྟ་བ་རྟག་ཆད་གཉིས་ཀྱི་མཐར་མ་ཤོར་བར་གནས་
ཞེས་པ་རིག་པ་སྟོང་པར་འདུག་པས་རྟག་པའི་མཐར་མ་ཤོར། གསལ་ལ་མ་བསྒྲིབས་པས་ཆད་པའི་
མཐར་མ་ཤོར། རྟག་ཆད་གཉིས་ཀྱི་མཐའ་ལས་འདས་པས་ཀ་དག་གི་ཡེ་ཤེས་རང་ཤར་ཏེ་རྒྱུ་ལས་མ་
བྱུང་། རྐྱེན་གྱིས་མི་འཇིག་འཁོར་བ་ཀ་ནས་དག་ལས་སྣང་བ་ཆོས་ཉིད་དུ་ཤེས། མྱ་ངན་ལས་འདས་པ་
ཀ་ནས་དག་པས་ཆོས་ཉིད་ཙམ་དུའང་མི་རྟོག་པའོ། །རྟགས་ཀྱི་གནས་ནི། བྱིང་རྒོད་གཉིས་སམ་སོང་
བས། ཡེ་ཤེས་གསལ་སྟོང་དུ་གནས་ཞེས་པ། བསྒོམ་པ་སེམས་ཉིད་ངོ་བོ་སྟོང་པར་གནས་པས་རྒོད་པའི་
རྟོག་པ་རང་སར་དག་ནས་མི་རྟོག་ཆོས་ཀྱི་དབྱིངས་སུ་གནས། རིག་པ་གསལ་ལ་མ་བསྒྲིབས་པས་བྱིང་
- 508 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
རྨུགས་ཀྱི་གཞི་མེད་ཅིང་སྟོང་གསལ་རང་བྱུང་གི་ཡེ་ཤེས་རང་སར་དངས་པར་གནས་སོ། །མཚོན་པའི་
གནས་ནི། སྤྱོད་པ་བདག་ གཞན་ གཉིས་ སུ་མ་སོང་བར་ གཉིས་མེད་ཟུང་འཇུག་ཏུ་ གནས་ ཞེས་ པ།
ཐུགས་རྗེ་ཆེན་པོའི་སྤྱོད་པ་ནི། བདག་དང་གཞན་དུ་མི་འགྱེད་པར་རིས་མེད་མཉམ་པ་ཆེན་པོ། བདག་
དང་སེམས་ཅན་རྣམས་ལ་རང་དོན་དུ་སེམས་ཉིད་སྟོང་པ་ཉིད་བསྒོམ། གཞན་དོན་དུ་སྙིང་རྗེ་ཆེན་པོ་
འདི་ལ་ཁྱབ་འདི་ལ་མ་ཁྱབ་བྱ་བ་མེད་པར་བསྒོམ། སྟོང་པ་དང་སྙིང་(༣༠༡བ)རྗེ་དབྱེར་མི་ཕྱེད་པར་
སྟོང་པ་ཉིད་སྙིང་རྗེའི་སྙིང་པོ་ཅན་དུ་བསྒོམ་མོ། །བཞི་པ་མཁོ་བའི་ཡོ་བྱད་བསག་པ་ལ་དྲུག་སྟེ་ཞེས་པ་
ཕྱི་ནང་གསང་བ་དོན་རྟགས་མཚོན་པའོ། །ཕྱི་འཚོ་བ་རྫས་ཀྱི་ཡོ་བྱད་བཟའ་བཏུང་གོས་སྟན་ལ་སོགས་
པར་སྡང་བར་བསག་ཅེས་པ། བསྒྲུབ་པའི་རྫས་ལ་བཟའ་བའི་བྱེ་བག་ཟན་དང་། ཤ་མར་ཐུད་གསུམ་
དང་ཁུར་བ་ལ་སོགས་པ་དང་
། བཏུང་བའི་བྱེ་བྲག་ཆང་དང་ཇ་ལ་སོགས་པ་དང་། ཁམ་གསོ་བའི་རྫས།
བུ་རམ། སྦྲང་རྩི་དང་། ཤ་རྙིང་ལ་སོགས་པ་བསག་གོ །གྱོན་པའི་རྫ་ས་སྤུ་ཟུལ་དང་། བལ་སྣམ་ལ་སོགས་
པ་རླུང་སྐྱོབ་པའི་རྫས་རྣམས་ལྡང་བར་བསག་གོ །ནང་ནད་གསོ་བའི་ཡོ་བྱད་སྨན་དང༌ སྨན་དཔྱད་
བསག་གོ་ཞེས་པ། བཟང་དྲུག་ལ་སོགས་པ་ཚ་བ་ལ་ཕན་པའི་སྨན་དང༌། ཚ་བ་གསུམ་ལ་སོགས་པ་
གྲོང་བ་ལ་ཕན་པའི་སྨན་དང་། ནད་གསོ་བའི་སྨན་དཔྱད་སྨན་ཡིག་སྨན་ཆས་ལ་སོགས་པ་བསག་གོ །
གསང་བ་དགྲ་བགེགས་བསྲུང་བའི་ཡོ་བྱད་རྫས་དང་སྔགས་དང་། དགྲ་བསྲུང་བའི་མཚོན་ཆ་ལ་སོགས་
པ་བསག་གོ་ཞེས་པ། བགེགས་བསྲུང་བའི་རྫས་གུ་གུལ་དང་། ཤིང་ཀུན་དང་། གླ་རྩི་ལ་སོགས་པའི་
དུད་པ་དང་། དྲག་སྔགས་ཟབ་མོ་བཟླས་པ་ཙམ་གྱིས་གདོན་ཐུབ་པ་དང་། དགྲ་བསྲུང་བའི་རྫས་མདའ་
གཞུ་དང་། མདུང་དང་ རལ་གྲི་ལ་སོགས་པ་ ཡང་བསག་གོ །དོན་གྱི་ཡོ་བྱད་ནི། བཀའ་རྒྱ་ཆེ་ལུང་
གྲངས་མང་ཡང་བླ་མའི་གདམས་ངག་བསག་གོ་ཞེས་པ། བཀའ་དང་བསྟན་བཅོས། རྒྱུད་ལུང་མན་ངག་
མང་ཡང་དེ་ཐམས་ཅད་ཕྱི་ཤུན་ཡིན་པས་བླ་མའི་མན་ངག་གལ་ཆེ། ད་རེས་དགོས་པའི་ཐུགས་རྗེ་ཆེན་
པོའི་སྒྲུབ་ཐབས་མན་ངག་གདམས་པ་དང་བཅས་པ་བསག་གོ །རྟགས་ཀྱི་ཡོ་བྱད་རང་སེམས་ཐུགས་རྗེ་
ཆེན་པོར་ངོ་སྤྲད་པར་བྱའོ་ཞེས་པ་རང་གི་སེམས་སྟོང་གསལ་མ་བསྒྲིབས་པ་དེ་ཐུགས་རྗེ་ཆེན་པོའི་རང་
- 509 -



མ་ཎི་བཀའ་འབུམ།
བཞིན་ཡིན། ཐུགས་རྗེ་ཆེན་པོ་དེ་ལོགས་ནས་སྒྲུབ་ཏུ་ཡོད་པ་ལྟ་བུ་མ་ཡིན་རང་བྱུང་རང་ལ་གསལ་བ་
ཡིན་(༣༠༢ན)ནོ། །དེ་ངོ་ཤེས་པ་ཁོ་ན་ཐུགས་རྗེ་ཆེན་པོ་ངོ་ཕྲོད་པ་ཡིན་ནོ། །མཚོན་པའི་ཡོ་བྱད་ནི། ཐུགས་
རྗེ་ཆེན་པོའི་སྒྲུབ་ཐབས་དང་མན་ངག་གི་ཆ་རྐྱེན་ཚང་བར་བསག་གོ་ཞེས་པ། ཕྱི་དྲུག་སྐོར། ནང་གསུམ་
སྐོར། གསང་བ་གཅིག་སྐོར་ལ་སོགས་པའི་མན་ངག་ལས་ཚོགས་ཆ་རྐྱེན་ཐམས་ཅད་ཚང་བར་བསག་
གོ །ལྔ་པ་འཁོར་གཡོག་གི་འབྲེལ་པ་གཞུག་པ་ལ་དྲུག །ཕྱི་ནང་གསང་བ། དོན་རྟགས། མཚོན་པ་དང་དྲུག་
གོ །ཕྱིའི་འཁོར། ཆོས་རྒྱགས། འཚོ་བ་སྦྱོར་བའི་སྦྱིན་བདག་དད་པ་ཅན་རྒྱང་མ་རིང་མ་ཐུང་བ་བསྟེན་
ཞེས་པ། རང་གི་བསྒྲུབ་རྒྱུགས་ཀྱི་གཉེར་བྱེད་པའི་སྦྱིན་བདག་དད་པ་ཆེ་བ། རང་ལ་མོས་གུས་ཆེ་བ།
གཡོ་སྒྱུ་ཟོལ་ཟོག་མེད་པ། དམ་ཚིག་གཙང་མ་དེ་ལྟ་བུ་ཉེ་བ་གྲོང་ལ་འདབ་སྦྲེལ་ལམ། གྲོང་གཅིག་པ་
ཡང་མ་ཡིན། རིང་པ་ཉིན་ལམ་གྱིས་ཆོད་པ་ཕན་ཆད་ཀྱང་མ་ཡིན། གློ་སྐད་ཙམ་གྱིས་བརྟོལ་བ་དེ་ལྟ་བུ་
བཙལ་ལོ། །ནང་གི་འཁོར་མཚམས་གཡོག་པ་ངང་རྒྱུད་རིང་བ་བརྩོན་འགྲུས་ཆེ་བ་དེ་ལྟ་བུ་བསྟེན་ཞེས་
པ་མཚམས་དང་དགེ་སྦྱོར་གྱི་གཡོག་དད་གུས་མོས་པས་བཀུར་སྟི་བྱེད་པ། ངང་རྒྱུད་རིང་ལ་གོ་ཤག་
ཕྱེད་པ། བརྩོན་འགྲུས་ཆེ་བ་ཆོས་སྤྱོད་རེམ་པ། ཕྱི་ནང་གི་བྱ་བ་ལ་འཇུག་པ་དེ་ལྟ་བུ་བསྟན་ནོ། །གསང་
བའི་འཁོར་ཕྱག་མཚན་དང་ལྡན་པར་རོ་སྙོམས་གྲོགས་སུ་བསྟེན་ཞེས་པ། གྲོགས་བུད་མེད་ཆོས་གྲོགས་
སུ་ངན། སྡུག་བསྔལ་གྱི་རྩ་བ་ཉོན་མོངས་པ་སྐྱེ་བའི་གྲོགས་སྒྲོ་སྐུར་གྱི་བསྣན་པ་ཡིན་པས་སྤང་ནུས་ན་
ལེགས། མ་ནུས་ན་ཕྱག་རྒྱ་གཟུགས་བྱད་ལེགས་པ། ལང་ཚོ་དར་ལ་བབ། དགའ་བ་དང་གུས་པ་ཆེ་བ།
ཐུགས་རྗེ་ཆེན་པོ་ལ་མོས་པ་དེ་ལྟ་བུ་གཞན་གྱིས་མ་ཚོར་བར་གསང་སྤྱོད་དུ་ཡུམ་ཡི་གེ་དྲུག་མར་བྱིན་
གྱིས་བརླབས་ལ། སྙོམས་འཇུག་བྱ་ཞིང་བསྒྲུབ་བདེ་མོར་བསྟེན་ནོ། །དོན་གྱི་འཁོར་ལྟ་བ་གདེངས་དང་
ལྡན་པ་བསྟེན་ཞེས་པ། རང་གི་སེམས་ཉིད་སྟོང་གསལ་ཀུན་ལ་ཁྱབ་པ། ཐུགས་རྗེ་ཆེན་པོའི་ཐུགས་དང་
དབྱེར་མེད་པར་རྟོགས་པས་ལྟ་བའི་གདེངས་དང་བཅས་པ་ཞེས་བྱའོ། །(༣༠༢) རྟགས་ཀྱི་འཁོར་
བསྒོམ་པ་ཉམས་དང་བཅས་པ་བསྟེན་ཞེས་པ་ནི། བསྒོམ་པ་སྟོང་གསལ་འཛིན་མེད་རང་བྱུང་ཡེ་ཤེས་
རྒྱུད་ལ་ལྷག་ལྷག་ཤར་ནས། ཉམས་སུ་མྱོང་བའི་དུས་དང་གནས་སྐབས་ཐམས་ཅད་དུ་མ་ཡེངས་པར་
-510 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བརྟེན་ནོ། །མཚོན་པའི་འཁོར་སྤྱོད་པ་གྲོགས་དང་བཅས་པ་བསྟེན་ཞེས་པ། སྤྱོད་ལམ་ཅི་བྱེད་ཀྱང་དྲན་
པའི་རྩིས་དང་གྲོགས་ཀྱིས་ཟིན་པར་བྱས་ནས་བདག་དོན་གཞན་དོན་མཉམ་པ་རིས་མེད་མ་བཅོས་
ཤུགས་འབྱུང་དུ་སྤྱོད་དོ། །དྲུག་པ་སྒྲུབ་པ་ལ་བར་ཆད་མི་འབྱུང་བར་བྱ་བའི་ཕྱིར། བྱིན་གྱིས་རླབས་ཀྱི་
སྔོན་དུ་འགྲོ་བ་ལ་དྲུག་སྟེ་ཞེས་པ། ཕྱི་བླ་མས་བྱིན་གྱིས་བརླབས་པ་དང་། ནང་ཡི་དམ་གྱིས་བྱིན་གྱིས་
བརླབས་པ་དང་། གསང་བ་རིགས་ལྔའི་མཁའ་འགྲོ་མས་བྱིན་གྱིས་བརླབས་པ་དང་། དོན་ཆོས་ཉིད་
རྟོགས་ པའི་ ལྟ་བས་བྱིན་གྱིས་བརླབས་པ་དང༌། རྟགས་རིག་པ་འཛིན་མེད་བསྒོམ་པས་ བྱིན་གྱིས་
བརླབས་པ་དང་། མཚོན་པ་མཉམ་པ་རིས་མེད་སྤྱོད་པས་བྱིན་གྱིས་བརླབས་པའོ། །དེ་ལ་དང་པོ་ཕྱི་བླ་
མས་བྱིན་གྱིས་བརླབ་པ་ནི་ཞེས་པ་བརྒྱུད་པ་ཐམས་ཅད་ཀྱི་རྩ་བ་བླ་མ་ཡིན་ཏེ། བླ་མ་མ་བསྟེན་པར་སངས་
རྒྱས་སྔ་མ་ཡང་མེད། ད་ལྟ་ཡང་མི་འདུག །ཕྱི་མ་ཡང་མི་འབྱུང་བས། དང་པོ་བླ་མ་བསྒྲུབ་ཅིང་མོས་གུས་དད་
པས་གསོལ་བ་གདབ་པ་གལ་ཆེའོ། །དང་པོ་ཁོ་ན་ཆོས་བཤད་པ་དང་བསྒོམ་པ་གང་བྱེད་ཀྱང་ཞེས་པ།
དང་པོ་གཞན་ལ་ཆོས་འཆད་པའམ། རང་ཐུགས་རྗེ་ཆེན་པོར་བསྒོམ་པ་ཡིན་ཀྱང་འདྲ་སྟེ། མདུན་གྱི་ནམ་
མཁའ་ལ་པདྨའི་གདན་བསམས་ཏེ་ཞེས་པ། བླ་མའི་གདན་བསྐྱེད་པ་ནི། རང་གི་མདུན་གྱི་ས་ལ་པདྨའི་
སྡོང་པོ་ཆེན་པོ་ཅིག་བསྐྱེད་ནས་མདུན་གྱི་ནམ་མཁའ་ལ་པདྨའི་པད་དྲ་ཕྱོགས་བཞིར་གྱེས་པར་བསམ་
མོ། །རང་གི་རྩ་བའི་བླ་མ་དང་སངས་རྒྱས་ཤཱཀྱ་ཐུབ་པ་ཐ་མི་དད་པ་ལ་ཞེས་པ། རང་གི་ཐུགས་རྗེ་ཆེན་
པོའི་གདམས་ངག་ཞུས་པའི་བླ་མ་གང་ཡིན་པ་དེ་རྩ་བའི་བླ་མ་ཡིན་པས། དེ་དང་པོ་གདམས་ངག་ཞུ་
ཙམ་ན། ཇི་(༣༠༣ན)ལྟར་བཞུགས་པ་བཞིན་དུ་བསྒོམ། དེ་ནས་བླ་མའི་ཐུགས་ཀ་ནས་འོད་ཟེར་འཕྲོས་
པས། དུས་གསུམ་གྱི་སངས་རྒྱས་སྟོང་རྩ་གཉིས་ལ་ཆོས་ཀྱི་བསྐུལ་མ་བཏབ་ནས་འོད་ཟེར་ཚུར་བླ་མས་
འདུས་པས། བླ་མ་དེ་སངས་རྒྱས་རྣམས་ཀྱིས་བྱིན་གྱིས་བརླབས་ནས་བསྟན་པའི་བདག་པོ་རྒྱལ་བ་ཤཱཀྱ་
ཐུབ་པའི་སྐུར་གྱུར་ཏེ། སྐུ་མདོག་གསེར་བཙོ་མ་ལྟ་བུ། ཕྱག་གཉིས་ཆོས་འཆད་དམ་ས་གནོན་གྱི་ཕྱག་
རྒྱ་མཛད་པ། པདྨའི་གདན་ལ་ཞབས་གཉིས་མཉམ་པའི་སྐྱིལ་ཀྲུང་དུ་བཞུགས་པ། ན་བཟའ་ཆོས་གོས་
དམར་པོ་གསོལ་བ། སྤྲུལ་པའི་སྐུའི་ཆ་ལུགས་སུ་བཞུགས་པར་བསྒོམ་མོ། །དེ་ནས་བརྒྱུད་པའི་བླ་མ་
- 511 -



མ་ཎི་བཀའ་འབུམ།
རྣམས་བསྐྱེད་པ་ནི། བརྒྱུད་པའི་བླ་མ་ཐམས་ཅད་སངས་རྒྱས་དང་བྱང་ཆུབ་སེམས་དཔའི་ཆ་ལུགས་སུ་
བཞུགས་པར་བསམས་ལ་ཞེས་པ། ཐུགས་རྗེ་ཆེན་པོའི་བརྒྱུད་པའི་བླ་མ་གང་ཡིན་པ་ཐམས་ཅད་རྩ་
བའི་བླ་མ་ལ་བསྐོར་ནས་ཡོད་པ་ལ། དེ་རྣམས་ཐམས་ཅད་ཀྱང་ཐ་མལ་རང་རྒྱུད་པའི་ཆ་ལུགས་མ་ཡིན་
པ། སངས་རྒྱས་དང་ བྱང་ ཆུབ་སེམས་དཔའི་ཆ་ལུགས་ སུ་བཞུགས་པར་བསྒོམ་མོ། །འོད་ཟེར་གྱིས་
བདག་གཞན་གཉིས་ཀ་བྱིན་གྱིས་རློབ་པར་བསམ་ཞེས་པ། རང་གི་ལུས་ལོངས་སྤྱོད་མཆོད་པའི་རྫས་
རིན་པོ་ཆེའི་སྤྲིན་ཕུང་ཙམ་དུ་དམིགས་ལ་དབུལ་ཕྱག་འཚལ་གསོལ་བ་བཏབ་པས། བླ་མ་དང་སངས་
རྒྱས་བྱང་ཆུབ་སེམས་དཔའ་ཐམས་ཅད་ཀྱིས་བྱིན་གྱིས་བརླབས། མཁའ་ལ་ཉི་མ་ཤར་བ་བཞིན་བདག་
ལ་ཕོག་པས། སྒྲིབ་པ་སྦྱངས་ཤིང་ཐུགས་རྗེ་ཆེན་པོར་བྱིན་གྱིས་བརླབས་པར་བསམ་མོ། །ནང་ཡི་དམ་
གྱི་ལྷས་བྱིན་གྱིས་བརླབ་པ་ནི་ཞེས་པ། དངོས་གྲུབ་ཀྱི་རྩ་བ་ཡི་དམ་གྱི་ལྷ་ཡིན་པས་ཐུགས་རྗེ་ཆེན་པོས་
བྱིན་རླབས་བྱ་སྟེ། བླ་མའི་གཡས་ཕྱོགས་སུ་པདྨ་ལ་ཞེས་པ། པདྨའི་པད་དྲ་གཡས་སུ་གྱེས་པའི་གདན་
ལ། ཐུགས་རྗེ་ཆེན་པོ་ལ་ཞེས་པ། དབུས་སུ་ཐུགས་རྗེ་ཆེན་པོ་ཞལ་གཅིག་ཕྱག་བཞི་པའམ། ཞལ་གཅིག་
ཕྱག་གཉིས་པ་གང་རུང་བསྐྱེད་པ་ལ་རིགས་ལྔའི་སངས་རྒྱས་ཀྱིས་(༣༠ ༣བ)བསྐོར་བར་བསྒོམ་ཞེས་པ།
ཐུགས་རྗེ་ཆེན་པོ་དང་རྣམ་པར་སྣང་མཛད་ཐ་མི་དད་པ་ལ། ཤར་དུ་རྡོ་རྗེ་སེམས་དཔའ། ལྷོར་རིན་ཆེན་
འབྱུང་ལྡན། ནུབ་ཏུ་སྣང་བ་མཐའ་ཡས། བྱང་དུ་དོན་ཡོད་གྲུབ་པ། དེ་རྣམས་ཀྱིས་བསྐོར་ནས་ཡོད་པར་
བསྒོམ་མོ། །སྤོས་དང་། མེ་ཏོག་དང་། མཆོད་ཡོན་དང་། དྲི་ཆབ་དང་། ཞལ་ཟས་དང་། མར་མེ་ལ་
སོགས་པའི་མཆོད་པ་རྣམས་ཀྱིས་མཆོད་དོ། །གསོལ་བ་བཏབ་པས་འོད་ཟེར་གྱིས་བདག་གཞན་གྱི་
བར་ཆད་སེལ་བར་བསམ་མོ་ཞེས་པ། གསོལ་བ་བཏབ་བྱིན་རླབས་ཞུས་པས། ཡི་དམ་གྱི་ལྷ་ཚོགས་
ཐུགས་རྗེ་ཆེན་པོ་འཁོར་དང་བཅས་པའི་འོད་ཟེར་བདག་དང་འགྲོ་དྲུག་གི་སེམས་ཅན་རྣམས་ལ་
༣་ཕོག་
པས་ལུས་ངག་ཡིད་གསུམ་གྱི་སྒྲིབ་པ་སྦྱངས། བར་ཆད་བསལ། སྐུ་གསུང་ཐུགས་ ཀྱི་དངོས་གྲུབ་སྩལ་
པར་བསམ་མོ། །གསང་བ་རིགས་ལྔའི་མཁའ་འགྲོ་མས་བྱིན་གྱིས་བརླབ་པ་ནི་ཞེས་པ་བྱིན་རླབས་ཀྱི་ཆུ་
བ་རིགས་ལྔའི་མཁའ་འགྲོ་ར་ས་བདག་ལ་བྱིན་གྱིས་རློབས་པའོ། །བླ་མའི་གཡོན་ཕྱོགས་སུ་ཞེས་པ། བླ་
- 12 •



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
མའི་པདྨའི་སྙིང་པོའི་དབུས་སུ་བཞུགས་པའི་པད་དྲའི་འདབ་མའི་གཡོན་ཕྱོགས་སུ་གསང་བ་ཡེ་ཤེས་ཀྱི་
མཁའ་འགྲོ་མ་ཞེས་པ། སྐུ་མདོག་དམར་མོ་ཞལ་གཅིག་ཕྱག་བཞི་མ། གཡས་དང་གཡོན་གྱི་དང་པོ་གྲི་
གུག་དང་ཐོད་པ་ཐུགས་ཀར་བཟུང་བ། གཡས་འོག་མ་རལ་གྲི། གཡོན་འོག་མ་
་གྲི། གཡོན་འོག་མ་ཁ་ཊཾ་ག་ཌ་མ་རུ་དང་
བཅས་པ་རུས་པའི་རྒྱན་ཆས་སྤྲས་པ། གར་སྟབས་ལོག་ལོག་མཛད་པ་ཅིག་བསམ་མོ། །རིགས་བཞིའི་
མཁའ་འགྲོ་མས་བསྐོར་པ་ལ་ཞེས་པ་ལ། གདན་པདྨའི་པད་དྲའི་ཕྱོགས་བཞི་ནས། ཤར་ནས་རྡོ་རྗེ་མཁའ་
འགྲོ་དཀར་མོས་འདེགས། ལྷོ་ནས་རིན་ཆེན་མཁའ་འགྲོ་སེར་མོས་འདེགས། ནུབ་ནས་པདྨ་མཁའ་འགྲོ་
དམར་མོས་འདེགས། བྱང་ནས་ལས་ཀྱི་མཁའ་འགྲོ་ལྗང་གུས་བཏེགས་ནས་འུར་སྒྲ་སིལ་སྒྲ་དང་བཅས་
ནས་བྱོན་པར་བསམ་མོ། །གསོལ་བ་བཏབ་པས་འོད་ཟེར་གྱིས་བདག་གཞན་གྱིས་རློབ་པར་བསམ་མོ་
ཞེས་པ། གཏོར་མ་དང་། བདུད་(༣༠༤ན)རྩི་དང་། འདོད་ཡོན་གྱི་མཆོད་པ་སྣ་ཚོགས་ཕུལ་ནས། རིགས་
བླ་མ་ཡི་དམ་མཁའ་འགྲོ་གསུམ་ལ་མ་ཡེངས་པར་རྩེ་གཅིག་ཏུ་གཏང་ལ་གསོལ་བ་དྲག་པོ་བཏབ་ནས།
གང་ཟག་སྐལ་ལྡན་རྣམས་ལ་བྱིན་གྱིས་བརླབ་ཏུ་གསོལ་ཞེས་བརྗོད་པས་བླ་མ་ཡིད་དམ་མཁའ་འགྲོའི་
འོད་ཟེར་བདག་ལ་ཕོག་པས་ལུས་ངག་ཡིད་གསུམ་གྱི་སྒྲིབ་པ་སྦྱངས་ནས། ཐུགས་རྗེ་ཆེན་པོའི་སྐུར་
གྱུར་པར་བསམ་མོ། །དེ་ལྟར་བྱིན་གྱིས་བརླབས་པས་ཆོས་ལ་བར་ཆད་མི་འབྱུང་
། བཀྲ་ཤིས་ཤིང་འགྲོ་
དོན་འབྱུང་བ་ཡིན་ནོ། །དོན་ཆོས་ཉིད་རྟོགས་པའི་ལྟ་བས་བྱིན་གྱིས་བརླབ་པ་ནི། ཆོས་ཉིད་མ་བཅོས་
སྤྲོས་མེད་མཐའ་དང་བྲལ་བར་རྟོགས་པའི་གདེངས་ཀྱིས་བདག་གཞན་བྱིན་གྱིས་རློབ་ཅེས་པ། ཐུགས་
རྗེ་ཆེན་པོའི་ལྟ་བ་ནི། ཆོས་ཉིད་མ་བཅོས་མ་ཡེ་གདོད་མ་ནས་རང་ལ་གནས་པ། གཟུགས་དང་ཁ་དོག་
དང་དངོས་པོ་མ་གྲུབ་པས་སྤྲོས་པའི་མཚན་མ་མེད་པ། ཡོད་མེད་ཡིན་མིན་གྱི་མཐའ་དང་བྲལ་བ། ཕྱོགས་
ལྷུང་རྒྱ་ཆད་མེད་པ་རང་གི་རྒྱུད་ལ་རྟོགས་པའི་གདེངས་ཀྱིས་ཟིན་པ་དེ། ལྟ་བ་འགྱུར་མེད་གདེངས་ལྡན་
ཞེས་བྱའོ། །རང་གིས་རྟོགས་པས་རང་བྱིན་གྱིས་རློབ། གཞན་ལ་སྟོན་ནུས་པས་གཞན་བྱིན་གྱིས་རློབ་
ནུས་པ་ཡིན་ནོ། །རྟགས་རིག་པ་འཛིན་མེད་བསྒོམ་པས་བྱིན་གྱིས་བརླབ་པ་ནི། རིག་པ་གསལ་ལ་མ་
བསྒྲིབས་པ་མི་འགྱུར་བའི་གདེངས་ཀྱིས་བདག་གཞན་བྱིན་གྱིས་རློབ་ཅེས་པ། ཐུགས་རྗེ་ཆེན་པོའི་བསྒོམ་
- 513 -



མ་ཎི་བཀའ་འབུམ།
པ་ནི། རིག་པ་སྟོང་གསལ་འཛིན་མེད་བྱིང་རྒོད་རང་སར་དངས་ནས་རང་གི་རྒྱུད་ལ་ལྷག་གིས་སྐྱེས་
ནས་མི་འགྱུར་བའི་གདེངས་དང་ལྡན་ཙམ་ན། བསྒོམ་པ་སྟོང་གསལ་སྒྲིབ་མེད་བྱ་བ་ཡིན། རང་རྒྱུད་ལ་
ཉམས་སུ་མྱོང་པས་རང་བྱིན་གྱིས་བརླབས། གཞན་རྒྱུད་ལ་སྟོན་ནུས་པས་གཞན་བྱིན་གྱིས་རློབ་པ་ཡིན་
ནོ། །མཚོན་པ་མཉམ་པ་རིས་མེད་སྤྱོད་པས་བྱིན་གྱིས་བརླབ་པ་ནི། བདག་གཞན་ཕྱོགས་ཆ་མེད་པའི་
གདེངས་ཀྱིས་བདག་གཞན་བྱིན་གྱིས་སློབ་ཅེས་པ། (༣༠༤བ)ཐུགས་རྗེ་ཆེན་པོའི་སྤྱོད་པ་ནི། སེམས་
ཅན་བློས་མི་སྟོང་པར་སྙིང་རྗེས་ཟིན་པས་བདག་གཞན་མཉམ་པར་ལྟ་བ། ཕྱོགས་རིས་མེད་པ་དེ་སྤྱོད་
པ་མཉམ་པ་རིས་མེད་བྱ་བ་ཡིན་ཏེ། རང་གིས་དེ་ལྟ་བ་སྤྱད་པས་རང་བྱིན་གྱིས་བརླབས། གཞན་དེ་ལ་
འགོད་པས་གཞན་གྱིས་རློབ་པའོ། །དེ་ཡན་ཆད་སྔོན་འགྲོ་བཤད་པ་འཕྲུལ་གྱི་དུམ་བུའོ། །
ད་ནི་སྤྱི་དོན་གཉིས་པ་དངོས་གཞི་ལ་དོན་དྲུག་གིས་སྟོན་ཏེ། སྒོམ་ན་གང་བསྒོམ་ན་འཁོར་ལོ་
རྣམ་པ་དྲུག་བསྒོམ། ཉམས་སུ་གང་ལེན་ན་འཁྱེར་སོ་རྣམ་པ་དྲུག་ལེན། བསྡུ་ན་གར་བསྡུ་ན་དགོངས་པ་
རྣམ་པ་དྲུག་ཏུ་བསྡུ། ངོ་གང་དུ་སྤྲད་ན་བར་དོ་རྣམ་པ་དྲུག་ཏུ་ངོ་སྤྲད། གནད་གང་དུ་འགྲོལ་ན་ལྟ་སྒོམ་
གྱི་གདམས་པ་དྲུག་ཏུ་འགྲོལ། ལ་གང་དུ་བཟློ་ན་མི་བདེན་པ་རྣམ་པ་དྲུག་ཏུ་བཟོ། ལས་ཀྱི་ཁ་ཚར་ཇི་
ལྟར་བཤད་ན་གནད་ཀྱི་གདམས་པ་དྲུག་གིས་བཤད་དོ། །དེ་ལ་སྒོམ་ན་གང་བསྒོམ་ན་འཁོར་ལོ་རྣམ་པ་
དྲུག་བསྒོམ་པ་ནི། བསྐྱེད་པའི་རིམ་པ་དམ་ཚིག་སེམས་དཔའི་འཁོར་ལོ་བསྒོམ་པ་དང་གཅིག །རྫོགས་པའི་
རིམ་པ་ཡེ་ཤེས་སེམས་དཔའི་འཁོར་ལོ་བསྒོམ་པ་དང་གཉིས། ངག་དག་པ་སྔགས་ཀྱི་འཁོར་ལོ་དང་
གསུམ། སེམས་སྟོང་གསལ་ཆོས་ཉིད་ཀྱི་འཁོར་ལོ་དང་བཞི། ཟས་བདུད་རྩི་སྨན་གྱི་འཁོར་ལོ་དང་ལྔ།
སྤྱོད་ལམ་བག་ཡངས་ཀྱི་འཁོར་ལོ་དང་དྲུག་གོ །དང་པོ་བསྐྱེད་པའི་རིམ་པ་དམ་ཚིག་སེམས་དཔའི་
འཁོར་ལོ་བསྒོམ་པ་ནི། མངོན་པར་བྱང་ཆུབ་པ་ལྔ། བྱིན་གྱིས་བརླབ་པ་དང་དྲུག་གིས་སྟོན་ཏེ། བྱང་ཆུབ་
པ་ལྔ་ལ། སྟོང་པ་ཉིད་ལས་མངོན་པར་བྱང་ཆུབ་པ་དང་གཅིག །གཞན་དོན་སྙིང་རྗེ་ཆེན་པོ་ལས་མངོན་པར་
བྱང་ཆུབ་པ་དང་གཉིས། གདན་ཉི་ཟླ་པདྨ་ལས་མངོན་པར་བྱང་ཆུབ་པ་དང་གསུམ། ཡིག་འབྲུ་ཕྱག་
མཚན་ལས་མངོན་པར་བྱང་ཆུབ་པ་དང་བཞི། སྐུ་ཡོངས་རྫོགས་པ་ལས་མངོན་པར་བྱང་ཆུབ་པ་དང་ལྔ། སྐུ་
-514 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གསུང་ཐུགས་བྱིན་གྱིས་རློབ་པ་དང་དྲུག་གོ །དང་པོ་སྟོང་པ་ཉིད་ལས་(༣༠༥ན) མངོན་པར་བྱང་ཆུབ་པ་ནི།
རྟག་པའི་མཐའ་བསལ་བ་ཡིན་ཏེ། སྐད་ཅིག་མ་ལས་འདི་ལྟར་སྣང་བའི་ཆོས་ཐམས་ཅད་རང་བཞིན་
མེད་པར་བསྒོམ་ཞེས་པ། དང་པོ་ཁོ་ན་འདི་ལྟར་གྱི་སྣང་བ་དངོས་པོ་གདོས་པ་ཅན། ཐ་མལ་གྱི་ཤེས་པ་
ལ་བདེན་པ་རྟོག་པར་བཟུང་བ་འདི་རང་བཞིན་ཉིད་ཀྱིས་མི་དམིགས་པས་རྟག་པའི་མཐའ་བསལ་བའི་
ཕྱིར། སྐད་ཅིག་མ་ལས་འདི་ལྟར་སྣང་བའི་ཆོས་ཐམས་ཅད་སྣང་ལ་རང་བཞིན་མེད་པ། གསལ་ལ་རྟོག་
པ་མེད་པ་མ་བྱུང་མ་སྐྱེས་སྐྱེ་བ་མེད་པར་བསྒོམ། དེ་ནི་མེ་ལོང་ལྟ་བུའི་ཡེ་ཤེས་ཀྱི་གོ་ཆའོ། །གཉིས་པ་
གཞན་དེ་ལས་མངོན་པར་བྱང་ཆུབ་པ་ནི། ཆད་པའི་མཐའ་བསལ་བ་ཡིན་ཏེ། སྟོང་ཉིད་མ་རྟོགས་པ་
རྣམས་ལ་ཁྱབ་པའི་སྙིང་རྗེ་ཆེན་པོ་བསྒོམ་ཞེས་པ་དང་པོ་ཁོ་ན་སེམས་ཅན་ལ་སྙིང་རྗེས་མ་ཟིན་ན་ཐེག་པ་
ཆུང་ངུ་འགྲོ །སྟོང་པ་ཁོ་ན་ལ་ཞེན་ཀྱང་ཆད་པའི་མཐར་འགྲོ་བས། སྟོང་པ་དང་སྙིང་རྗེ་ཟུང་འབྲེལ་དུ་
བསྒོམ་དགོས་པས། སྟོང་ཉིད་མ་རྟོགས་པར་སྟོང་པ་ཉིད་དངོས་པོ་དང་མཚན་མར་ཞེན་པའི་སེམས་ཅན་
ཐམས་ཅད་སྙིང་རེ་རྗེ་ན་སྙམ་དུ་ཕྱོགས་རིས་མེད་པར་ཁྱབ་པའི་སྙིང་རྗེ་ཆེན་པོ་བསྒོམ་མོ། །ཆོས་ཀྱི་
དབྱིངས་ཀྱི་ཡེ་ཤེས་ཀྱི་གོ་ཆའོ། །
གསུམ་པ་གདན་ཉི་ཟླ་པདྨ་ལས་མངོན་པར་བྱང་ཆུབ་པ་ནི། པཾ་ལས་པདྨ་དམར་པོ་འདབ་མ་
སྟོང་དང་ལྡན་པ་བསམ་ཨ་ལས་ཟླ་བའི་གདན། མ་ལས་ཉི་མའི་དཀྱིལ་འཁོར་བསམ་ཞེས་པ། པཾ་ལས་
པདྨ་དམར་པོ་འདབ་མ་སྟོང་དང་ལྡན་པ་སངས་རྒྱས་སྟོང་རྩ་གཉིས་བཞུགས་པའི་གནས་སམ་ཞིང་
ཁམས་སུ་བསམས་ཏེ། ཁམས་གསུམ་འཁོར་བའི་སྐྱོན་གྱིས་མ་གོས་པའོ། །ཨ་ལས་ཟླ་བའི་དཀྱིལ་འཁོར་
ཐབས་ཀྱི་རང་བཞིན། མ་ལས་ཉི་མའི་དཀྱིལ་འཁོར་ཤེས་རབ་ཀྱི་རང་བཞིན། པདྨའི་དབུས་ཀྱི་ལྟེ་བ་ལ་
ཐབས་ཤེས་རབ་གཉིས་མེད་ཉི་ཟླ་པདྨའི་གདན་ཁ་སྦྱར་བསམ་མོ། །མཉམ་པ་ཉིད་ཀྱི་ཡེ་ཤེས་ཀྱི་གོ་
ཆའོ། །བཞི་པ་ཡིག་འབྲུ་ཕྱག་མཚན་ལས་མངོན་པར་བྱང་ཆུབ་པ་ནི། ཉི་ཟླ་པདྨའི་གདན་གྱི་སྟེང་དུ་ཧཱུྃ
དཀར་(༣༠༥བ)པོ་འོད་དུ་ཞུ་བས་ཕྱག་མཚན་པདྨ་དཀར་པོར་གྱུར་པར་བསམ་ཞེས་པ་ཉི་ཟླ་པདྨའི་སྟེང་
དུ་ རང་གི་ལུས་མི་དམིགས་པར་སྙིང་གའི་ཧྲིདཀར་པོས་སྦྱངས། ཧཱུྃ་ལས་འོད་ཟེར་དཀར་པོ་འཕྲོས་
-515 -



མ་ཎི་བཀའ་འབུམ།
པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་སྐུ་གསུང་ཐུགས་མཉེས་པའི་
མཆོད་པ་འབུལ། ཁམས་གསུམ་འགྲོ་དྲུག་གི་སེམས་ཅན་གྱི་སྡུག་བསྔལ་དང་སྒྲིབ་པ་སྦྱངས་ནས།
jགསུང་ཡིག་འབྲུ་འོད་དུ་ཞུ་བ་ལས་ཐུགས་ཕྱག་མཚན་པདྨ་དཀར་པོར་གྱུར་ཏོ། །དེ་ནི་འཁོར་བར་
སེམས་ཅན་གྱི་དོན་མཛད་ཀྱང་འཁོར་བའི་སྐྱོན་གྱི་མ་གོས་པ་སོ་སོར་རྟོག་པའི་ཡེ་ཤེས་ཀྱི་ཆོ་གའོ། །ལྔ་
པ་སྐུ་ཡོངས་སུ་རྫོགས་པ་ལས་མངོན་པར་བྱང་ཆུབ་པ་ནི། ཕྱག་མཚན་འོད་དུ་ཞུ་བ་ལས་བདག་ཉིད་
ཐུགས་རྗེ་ཆེན་པོ་ཞལ་གཅིག་ཕྱག་བཞི་པ་ཞེས་པ། ཐུགས་ཕྱག་མཚན་པདྨ་དེ་ལས་འོད་ཟེར་གྱི་འཕྲོ་
འདུས་སེམས་ཅན་གྱི་དོན་བྱས་ནས་བདག་ཉིད་ཀྱི་ལུས་ཐུགས་རྗེ་ཆེན་པོའི་སྐུར་གྱུར་ཏེ། ཞལ་གཅིག་
ནི་སེམས་ཅན་ལ་ཐུགས་རྗེས་མི་འགྱུར་བར་མཛད་པ། བྱམས་པར་མཛད་པས་འཛུམ་པའི་མདངས་དང་
ལྡན་པ། སྤྱན་གཉིས་དམར་ཅེར་གཟིགས་པ་སེམས་ཅན་ལ་ཐུགས་རྗེས་གཟིགས་པའོ། །ཕྱག་བཞི་ཚད་
མེད་པ་བཞིའོ། །སྐུ་མདོག་དཀར་ལ་འཚེར་བ་གངས་ལ་ཉི་མ་ཤར་བ་ལྟ་བུ་ཞེས་པ། ཆོས་ཀྱི་དབྱིངས་
རང་བཞིན་གྱིས་རྣམ་པར་དག་པ་ལ་འཁོར་བའི་རྟོག་འཛིན་གྱིས་མ་གོས་པའོ། །སྐུ་རིན་པོ་ཆེ་སྣ་ཚོགས་
ཀྱིས་བརྒྱན་པ་ཞེས་པ། འདོད་པའི་ཡོན་ཏན་མ་སྤངས་རང་སར་དག་ནས་དགོས་འདོད་ཕུན་སུམ་
ཚོགས་པ་འབྱུང་བའོ། །ཞལ་འཛུམ་པའི་མདངས་དང་ལྡན་པ་ཞེས་པ། ཞལ་འཛུམ་པའི་མདངས་ནས་
འོད་ཟེར་བཀྱེ་ནས་འགྲོ་དྲུག་སེམས་ཅན་ཚིམ་པར་མཛད་པའི་ཆོས་སྒྲ་སྒྲོགས་པའོ། །གཡས་ཀྱི་དང་པོ་
མུ་ཏིག་གི་ཕྲེང་བ་ཞེས་པ། མུ་ཏིག་གི་ཕྲེང་བ་སྙིང་རྗེ་རྒྱུན་ཆད་མེད་པས་སེམས་ཅན་འཁོར་བ་ནས་བྱང་
ཆུབ་ཏུ་འདྲེན་པའོ། །གཡོན་གྱི་དང་པོ་པདྨའི་སྡོང་པོ་ཞེས་པ། འཁོར་བར་(༣༠༦ན)སེམས་ཅན་གྱི་དོན་
མཛད་ཀྱང་འཁོར་བའི་ཉོན་མོངས་པ་དང་རྣམ་རྟོག་གི་སྐྱོན་གྱིས་མ་གོས་པའོ། །ཐ་མ་གཉིས་ཐུགས་
ཀར་ཐལ་མོ་སྦྱར་ཞེས་པ། སྟོང་པ་དང་སྙིང་རྗེ་དབྱེར་མེད་པས་ཆོས་ཉིད་ཀྱི་དོན་ལ་མཉམ་པར་སྦྱོར་བའོ། །
ཞབས་གཉིས་མཉམ་པའི་སྐྱིལ་ཀྲུང་དུ་བཞུགས་པ་ཞེས་པ། དབྱིངས་དང་ཡེ་ཤེས་གཉིས་སུ་མེད་པའི་དོན་
ལ་ཐུགས་མཉམ་པ་ཉིད་ལས་མི་གཡོ་བར་བཞུགས་པའོ། །སྣང་ལ་རང་བཞིན་མེད་པ་ཆུ་ཟླ་ལྟ་བུར་བསྒོམ་
མོ་ཞེས་པ། ཐུགས་རྗེ་ཆེན་པོ་དེ་སྐུ་སྣང་ལ་རང་བཞིན་མེད་པ་གསལ་ལ་རྟོག་པ་མེད་པ་མ་བསྒྲིབས་པ་
- 516 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཆུ་ནང་གི་ཟླ་བ་ལྟ་བུར་བསྒོམ་པར་བྱའོ། །དྲུག་པ་སྐུ་གསུང་ཐུགས་བྱིན་གྱིས་བརླབ་ཅིང་རྒྱས་གདབ་པ་
ནི་ཞེས་པ། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་སྙིང་པོ་ཡི་གེ་འབྲུ་གསུམ་གྱིས་
ལུས་ངག་ཡིད་གསུམ་བྱིན་གྱིས་བརླབ། རྡོ་རྗེ་གོ་ཆས་ཅིས་ཀྱང་མི་ཚུགས་པར་རྒྱས་གདབ་བོ། །སྤྱི་བོར་
འཁོར་ལོ་རྩིབས་བཞིའི་ལྟེ་བ་ལ་ཨོ་དཀར་པོ་ཞེས་པ། རང་ཐུགས་རྗེ་ཆེན་པོར་བསྒོམ་པའི་སྤྱི་བོ་རུས་
པའི་སྟེང་དུ་འཁོར་ལོ་དཀར་པོ་རྩིབས་བཞི་པའི་དབུས་སུ་ཨོཾ་དཀར་པོ་བདེ་བར་གཤེགས་པ་ཐམས་
ཅད་ཀྱི་སྐུའི་ངོ་བོར་བསམ། དེ་ལས་འོད་འཕྲོས་པས་དུས་གསུམ་གྱི་བདེ་བར་གཤེགས་པའི་སྐུ་ལ་འོད་
ཟེར་ཕོག་པས་སྐུ་མཉེས་པའི་མཆོད་པ་ཕུལ། སྐུའི་བྱིན་རླབས་ཚུར་བསྡུས་ནས་ཨོཾ་ལ་ཐིམ་པར་
་བསྒོམ་
མོ། །མགྲིན་པར་པདྨར་འདབ་མ་བཞིའི་ལྟེ་བ་ལ་ཨ་དམར་པོ་ཞེས་པ། མགྲིན་པར་ལྕེའི་རྩ་བར་པདྨ་
དམར་པོ་བདེ་བར་གཤེགས་པ་ཐམས་ཅད་ཀྱི་གསུང་གི་ངོ་བོར་བསམ། དེ་ལ་འོད་ཟེར་འཕྲོས་པས་
དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་གསུང་ལ་ཕོག་པས། གསུང་མཉེས་པའི་མཆོད་པ་
ཕུལ། གསུང་གི་བྱིན་རླབས་ཚུར་བསྡུས་ནས་ཨཱཋལ་ཐིམ་པར་བསྒོམ་མོ། །སྙིང་གར་རྡོ་རྗེ་རྒྱ་གྲམ་གྱི་ལྟེ་
བ་ལ་ཧཱུཾ་སྔོན་པོ་ཞེས་པ། སྙིང་ཁོང་སྟོང་དུ་རྡོ་རྗེ་རྒྱ་གྲམ་སྔོན་པོའི་དབུས་(༣༠༦བ)སུ་བདེ་བར་གཤེགས་
པ་ཐམས་ཅད་ཀྱི་ཐུགས་ཀྱི་ངོ་བོ་ཧཱུྃ་མཐིང་ནག་གཅིག་བསམ། དེ་ལས་འོད་ཟེར་འཕྲོས་པས་དུས་ག
གྱི་བདེ་བར་གཤེགས་པ་ཐམས་ཅད་ཀྱི་ཐུགས་ལ་ཕོག་པས་ཐུགས་མཉེས་པའི་མཆོད་པ་ཕུལ། ཐུགས་
ཀྱི་བྱིན་རླབས་ཚུར་བསྡུས་ནས་ཧཱུྃ་ལ་ཐིམ་པར་བསྒོམ་མོ། །ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་
ཧྲིདཀར་པོ་ལ་ཡི་གེ་དྲུག་པས་བསྐོར་བར་
བར་བསམ་མོ་ཞེས་པ། ལྟེ་བའི་ཐད་ཀའི་ཕྱིར་ཟླ་བའི་དཀྱིལ་
འཁོར་མཐོ་གང་ཙམ་ཅིག་གི་དབུས་སུ་ཐུགས་རྗེ་ཆེན་པོའི་ཡང་སྙིང་ཧིཾ་དཀར་པོ་ཅིག་ལ། ཨོཾ་མ་ཎི་པདྨེ་
ཧཱུྃ་ཞེས་པའི་སྙིང་པོ་ཡི་གེ་དྲུག་པས་བསྐོར་ནས་ཡོད་པར་བསྒོམ། དེ་ལས་འོད་ཟེར་འཕྲོས་པས། དུས་
གསུམ་གྱི་བདེ་བར་གཤེགས་པ་ཐམས་ཅད་ལ་ཕོག་པས། སྐུ་གསུང་ཐུགས་ཡོན་ཏན་ཕྲིན་ལས་ཐམས་
ཅད་མཉེས་པའི་མཆོད་པ་ཕུལ་ནས། ཚུར་འདུས་ཡིག་འབྲུ་རྣམས་ལ་ཐིམ་པས། སྐུ་གསུང་ཐུགས་ཡོན་
ཏན་འཕྲིན་ལས་ཐམས་ཅད་ཀྱི་བྱིན་རླབས་ཐམས་ཅད་དང་ལྡན་པར་བསམ་མོ། །སྤྱི་བོར་ཡི་གེ་ཧཱུྃ
- 517 -



མ་ཎི་བཀའ་འབུམ།
དཀར་པོ་ཅིག་ཞུ་བས་རྡོ་རྗེའི་གོ་ཁྲབ་ཏུ་བསམ་མོ་ཞེས་པ། རང་ལ་བར་ཆད་ཀྱིས་མི་ཚུགས་པར་བྱ་བའི་
ཕྱིར་རྡོ་རྗེ་གོ་ཆས་རྒྱས་བཏབ་སྟེ། སྤྱི་བོར་ཧཱི༔དཀར་པོ་ཅིག་ཞུ་བ་ལས་ལུས་ཀྱི་མགོ་ཞབས་སུ་ཁྱབ་པས་
བ་སྤུའི་བུ་ག་ཐམས་ཅད་རྡོ་རྗེ་ཚོན་གང་པས་གཏམས། རྡོ་རྗེའི་ཕྲེང་བས་བསྐོར་ནས་ཅིས་ཀྱང་མི་ཤིགས་
མི་ཚགས་པར་བསམ་མོ། །རང་གི་མཐའ་མེ་རི་དང་མེ་དཔུང་གིས་བསྐོར་བར་བསམས་ལ་རྒྱས་གདབ་
བོ་ཞེས་པ། རང་ཐུགས་རྗེ་ཆེན་པོའི་སྐུར་བསྒོམ་པ་དེའི་མཐའ་མར་མེ་རི་དཀར་པོ་དང༌། སེར་པོ་དང་།
དམར་པོ་དང་། སྔོན་པོ་ལ་སོགས་པས་བསྐོར་བས་བསམ། བར་ཆོད་བགེགས་ཀྱིས་ཉེ་མི་ནུས་པའི་
སྲུང་བའི་འཁོར་ལོ་མེ་རིས་རྒྱས་གདབ་བོ། །ཞར་ལ་འཁོར་བསྐྱེད་པར་འདོད་པས་སྤྲོས་པ་ལ་དགའ་ན་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་པདྨ་འདབ་མ་སྟོང་དང་ལྡན་པའི་སངས་
རྒྱས་ཀྱི་ཞིང་ཁམས་སུ་གྱུར། ཨོཾ་མ་ཎི་པདྨེ་ཧཱུྃ་ཞེས་བརྗོད་པས་པདྨའི་རེ་རེ་ལ་ཡང་སངས་(༣༠༧ན)རྒྱས་
རེ་རེ་བཞུགས་པར་བསམ་མོ། །བསྡུས་པ་ལ་དགའ་ན་པདྨ་འདབ་མ་བཅོ་བརྒྱད་ཀྱི་དབུས་ཀྱི་དྲུག་ལ་
སངས་རྒྱས་རྣམ་པར་སྣང་མཛད་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། ཤར་རྡོ་རྗེ་སེམས་དཔའ་
མཐིང་ག་ས་གནོན་གྱི་ཕྱག་རྒྱ་ཅན། ལྷོར་རིན་ཆེན་འབྱུང་ལྡན་སེར་པོ་མཆོག་སྦྱིན་གྱི་ཕྱག་རྒྱ་ཅན། ནུབ་
ཏུ་སྣང་བ་མཐའ་ཡས་དམར་པོ་མཉམ་གཞག་གི་ཕྱག་རྒྱ་ཅན། བྱང་དུ་དོན་ཡོད་གྲུབ་པ་ལྗང་གུ་སྐྱབས་
སྦྱིན་གྱི་ཕྱག་རྒྱ་ཅན། དུས་གསུམ་གྱི་སངས་རྒྱས་ཐམས་ཅད་རྒྱལ་བ་རིགས་ལྔར་བསྡུས་ལ་བསྒོམ་མོ། །
དེའི་ཕྱི་རིམ་པདྨ་དྲུག་ལ། དབུས་སུ་ཤེས་རབ་ཀྱི་ཕ་རོལ་ཏུ་ཕྱིན་མ་སེར་མོ་གླེགས་བམ་ཅན། ཤར་དུ་
བསམ་གཏན་གྱི་ཕ་རོལ་ཏུ་ཕྱིན་མ་སྔོན་མོ་མཉམ་གཞག་ཅན། ལྷོར་སྦྱིན་པའི་ཕ་རོལ་ཏུ་ཕྱིན་མ་སེར་མོ་
མཆོག་སྦྱིན་ཅན། ནུབ་ཏུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དམར་མོ་རྐང་གདུབ་ཀྱི་ཕྱག་རྒྱ་ཅན། བྱང་དུ་
བཟོད་པའི་ཕ་རོལ་ཏུ་ཕྱིན་མ་ལྗང་གུ་སྐྱབས་སྦྱིན་ཅན། བྱང་ཤར་དུ་བརྩོན་འགྲུས་ཀྱི་ཕ་རོལ་ཏུ་ཕྱིན་མ་
སེར་མོ་གླེགས་བམ་ཅན་མོ། །དུས་གསུམ་གྱི་ལྷ་མོ་ཐམས་ཅད་ཕ་རོལ་ཏུ་ཕྱིན་མ་དྲུག་གི་ལྷ་མོར་བསྡུས་
ལ་བསྒོམ་མོ། །དེའི་ཕྱི་རིམ་པདྨ་དྲུག་གི་ནང་དབུས་ཀྱི་པདྨ་ལ། ལྷ་ལྟུང་བའི་སྡུག་བསྔལ་སྦྱངས་ནས་
ལྷའི་ཐུབ་པ་བརྒྱ་བྱིན་དཀར་པོ་པི་ཝང་ཅན། ཤར་དུ་ལྷ་མ་ཡིན་འཐབ་རྩོད་ཀྱི་སྡུག་བསྔལ་སྦྱངས་ནས།
-518 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ལྷ་མ་ཡིན་གྱི་ཐུབ་པ་སྔོན་པོ་གོ་ཆ་ཅན། ལྷོ་རུ་མི་འགྱུར་བའི་སྡུག་བསྔལ་སྦྱངས་ནས། མིའི་ཐུབ་པ་ཤཱཀྱ་
ཐུབ་སེར་པོ་གསེག་ཤང་ཅན། ནུབ་ཏུ་བྱོལ་སོང་བཀོལ་སྤྱད་ཀྱི་སྡུག་བསྔལ་སྦྱངས་ནས། བྱོལ་སོང་གི་
ཐུབ་པ་ཤཱཀྱ་སེང་གེ་སྔོན་པོ་པོ་ཏི་ཅན། བྱུང་དུ་ཡི་དྭགས་བཀྲེས་སྐོམ་གྱི་སྡུག་བསྔལ་སྦྱངས་ནས།
ཡི་
དྭགས་ཀྱི་ཐུབ་པ་ནམ་མཁའ་མཛོད་དམར་པོ་རིན་པོ་ཆེའི་སྒྲོམ་བུ་ཅན། བྱང་ཤར་དུ་དམྱལ་བ་ཚ་གྲང་
གི་སྡུག་བསྔལ་སྦྱངས་ནས། དམྱལ་བའི་ཐུབ་པ་ཆོས་རྒྱལ་ནག་པོ་མེ་ཆུ་ཅན། ཐུབ་པ་དྲུག་གིས་འགྲོ་
（༣༠༧བ)བ་རིགས་དྲུག་གི་སྡུག་བསྔལ་སྦྱངས་ནས། འགྲོ་དྲུག་གི་སེམས་ཅན་ཐམས་ཅད་ཐུབ་པ་དྲུག་ཏུ་
གྱུར་པར་བསྒོམ་མོ། །ཤིན་ཏུ་བསྡུས་པ་ལ་དགའ་ན། མདུན་དུ་ཡུམ་ཡི་གེ་དྲུག་མ་སྐུ་མདོག་ཕྱག་མཚན་ཡབ་
དང་འདྲའོ། །གཡས་སུ་སྲས་ནོར་བུ་འཛིན་པ་དཀར་པོ་རིན་པོ་ཆེའི་སྡོང་བུ་འཛིན་པ། གཡོན་དུ་སྲས་མོ་
རིག་སྔགས་འཛིན་མ་དཀར་མོ་ཤེལ་ཕྲེང་འཛིན་པ། འགྲོ་བ་རིགས་དྲུག་གི་སེམས་ཅན་ཐམས་ཅད་
ཐུགས་རྗེ་ཆེན་པོའི་སྐུ་ཤ་སྟག་ཏུ་བསྒོམ་མོ། །གཉིས་པ་ཡེ་ཤེས་སེམས་དཔའ་རྫོགས་པའི་རིམ་པའི་
འཁོར་ལ་བསྒོམ་པ་ལ་རིམ་པ་དྲུག་གིས་སྟོན་ཏེ་ཞེས་པ། དང་པོ་སྤྱན་དྲང་པའི་རིམ་པ་དང་། གཉིས་པ་
ཕྱག་འཚལ་བའི་རིམ་པ་དང་། གསུམ་པ་མཆོད་པ་འབུལ་བའི་རིམ་པ་དང་། བཞི་པ་གཉིས་སུ་མེད་པར་
བསྟིམ་པའི་རིམ་པ་དང་། ལྔ་པ་དབང་བསྐུར་པའི་རིམ་པ་དང་། དྲུག་པ་རིགས་ལྔས་རྒྱས་གདབ་པའི་
རིམ་པའོ། །དང་པོ་སྤྱན་དྲང་བའི་རིམ་པ་ནི་ཞེས་པ་གང་སྤྱན་དྲངས་ན་ཐུགས་རྗེ་ཆེན་པོ་སྤྱན་དྲངས།
གང་ནས་སྤྱན་དྲངས་ན་རི་བོ་པོ་ཏ་ལའམ་རང་བཞིན་གྱི་གནས་ནས་སྤྱན་དྲངས། ཚུལ་ལམ་ཐབས་ཇི་
ལྟར་དྲངས་ན། བདག་དམ་ཚིག་སེམས་དཔས་ལྷ་ཡེ་ཤེས་སེམས་དཔའ་གྲོགས་མཉམ་གཉིས་ཀྱི་ཚུལ་དུ་
སྤྱན་དྲངས། སྤྱན་དྲང་པའི་དགོས་པ་ལྷ་ཡེ་ཤེས་སེམས་དཔས་བདག་ལ་བྱིན་གྱིས་རློབ་པའི་དགོས་པ་
ཡོད་དོ། །སྤྱན་དྲངས་པའི་ཏིང་ངེ་འཛིན་ནི། དམ་ཚིག་པའི་སྙིང་གའི་ཧིཝ་ལས་འོད་ཟེར་འཕྲོས་པས་ཞེས་
པ། བདག་དམ་ཚིག་སེམས་དཔའ་ཐུགས་རྗེ་ཆེན་པོར་བསྒོམས་པའི་ཐུགས་ཀའི་ཟླ་བའི་དཀྱིལ་འཁོར་
གྱི་སྟེང་ན། བྷི༔་དཀར་པོ་ལས་འོད་ཟེར་དཀར་པོ་རང་བཞིན་གྱི་གནས་སུ་འཕྲོས་པས། ཡེ་ཤེས་ཀྱི་ཐུགས་
རྗེ་ཆེན་པོ་སྤྱན་དྲངས་ནས་ཞེས་པ། ཡེ་ཤེས་ཀྱི་ཐུགས་རྗེ་ཆེན་པོ་འོད་ཟེར་གྱིས་འགྲོ་དོན་ལ་བསྐུལ་ནས།
པ་
-519 -



མ་ཎི་བཀའ་འབུམ།
འོད་ཟེར་གྱི་ཤུལ་ལ་སྤྱན་དྲངས་ནས་བྱོན་ཏེ་མདུན་གྱི་ནམ་མཁའ་ལ་བཞུགས་པར་བསམ་མོ་ཞེས་པ།
པདྨའི་གདན་ལ་བཞུགས་ནས་བདག་ལ་ཞལ་བསྟན་ཏེ་ཐུགས་ཀྱིས་གཉིས་(༣༠༨ན)སུ་མེད་པར་དགོངས་
པར་བསྒོམ་མོ། །
གཉིས་པ་ཕྱག་འཚལ་བའི་རིམ་པ་ནི། གང་ལ་འཚལ་ན། ཡེ་ཤེས་ཀྱི་ཐུགས་རྗེ་ཆེན་པོ་ལ་འཚལ།
གང་གིས་འཚལ་ན། དམ་ཚིག་གི་ཐུགས་རྗེ་ཆེན་པོས་སྔོན་ལ་འཚལ། ཚུལ་ལམ་ཐབས་ཇི་ལྟར་འཚལ་ན།
ཕྱག་ཕར་སྟོབས་ཚུར་སྟོབས་བྱས་ལ་བཟང་ངན་མེད་པའི་ཚུལ་གྱིས་འཚལ་ལོ། །ཕྱག་འཚལ་བའི་དགོས་
པ་ལྷ་ཡེ་ཤེས་སེམས་དཔའ་དང་བདག་དམ་ཚིག་པ་བརྡ་མཇལ་བའི་དགོས་པ་ཡོད་དོ། །ཕྱག་འཚལ་
བའི་ཏིང་ངེ་འཛིན་ནི། །དམ་ཚིག་སེམས་དཔས་ལྷ་ཡེ་ཤེས་སེམས་དཔའ་ལ་སྔོན་ལ་ཕྱག་འཚལ་ཞེས་པ།
བདག་དམ་ཚིག་གི་ཐུགས་རྗེ་ཆེན་པོར་སྔོན་ལ་ལངས་ལ། ཡེ་ཤེས་ཀྱི་ཐུགས་རྗེ་ཆེན་པོ་ལ་ཕྱག་སྟབས་
ཏེ་སྔོན་ལ་འཚལ་བའི་ཚུལ་བྱས་ནས། ཡེ་ཤེས་སེམས་དཔའ་དམ་ཚིག་པ་ལ་འཚལ་ཞེས་པ། ཡེ་ཤེས་
སེམས་དཔའ་བཞེངས་ནས་ཕྱག་སྟབས་ཏེ། ཕྱག་ཕར་སྟོབས་ཚུར་སྟོབས་བྱས་ཏེ་བཟང་ངན་མེད་པའི་
ཚུལ་གྱིས་ཕྱག་འཚལ་ལོ། །
གསུམ་པ་མཆོད་པའི་རིམ་པ་ནི་ཞེས་པ། གང་ལ་མཆོད་ན་ཡེ་ཤེས་ཀྱི་ཐུགས་རྗེ་ཆེན་པོ་ལ་མཆོད།
གང་གིས་མཆོད་ན་དམ་ཚིག་གི་ཐུགས་རྗེ་ཆེན་པོས་མཆོད། ཚུལ་ལམ་ཐབས་ཇི་ལྟར་མཆོད་ན་ཡི་གེ་
དྲུག་པ་ནམ་མཁའ་མཛོད་ཀྱི་ཏིང་ངེ་འཛིན་གྱིས་འདོད་ཡོན་གྱི་ལྷ་མོས་ཕྱག་ཚར་གྱི་ཚུལ་དུ་མཆོད། མཆོད་
པའི་དགོས་པ་ནི། ལྷ་ཡེ་ཤེས་སེམས་དཔའི་སྐུ་གསུང་ཐུགས་མཉེས་པས་བདག་དམ་ཚིག་སེམས་དཔའ་
ལ་སྐུ་གསུང་ཐུགས་ཀྱི་དངོས་གྲུབ་འབྱུང་བའི་དགོས་པ་ཡོད་དོ། །མཆོད་པའི་ཏིང་ངེ་འཛིན་ནི། མཆོད་
པ་ལྔ་ལ་སོགས་པས་ཞེས་པ། ཨོཾ་མ་ཎི་པདྨེ་ཧཱུཾ་ཞེས་པ་ནམ་མཁའ་མཛོད་མི་ཟད་པའི་ཏིང་ངེ་འཛིན་གྱིས།
སྤོས་དང་། མེ་ཏོག་དང་། དྲི་ཆབ་དང་། ཞལ་ཟས་དང་། མར་མེ་དང༌། ཞལ་བསིལ་དང་། རོལ་མོ་ལ་
སོགས་པས། དམ་ཚིག་སེམས་དཔའ་ཡེ་ཤེས་སེམས་དཔའ་ལ་མཆོད་ཅེས་པ། ཕྱིའི་མཆོད་པ་མང་(༣༠༨བ)
པོ་སྤྲུལ་ལ། ནང་གི་ལྷ་མོ་མང་པོས་ཕྱག་ཚང་བ་ལྟ་བུས་གསང་བ་སྐུ་གསུང་ཐུགས་མཉེས་པར་མཆོད་
- 520 -



པ་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པས། དོན་བདེ་སྟོང་གཉིས་མེད། རྟགས་བདག་དང་ཡེ་ཤེས་སེམས་དཔའ་གཉིས་ཆོས་ཉིད་ཀྱི་ལོངས་
སྤྱོད་ལ་ཡེ་ཤེས་ཀྱི་རོལ་པས་མཆོད། མཚོན་པ་བདག་ལས་ལྷ་མོ་མང་པོ་སྤྲུལ་ནས་ཕར་མཆོད་པས་
མཉེས། ལྷ་མོ་ཚུར་འདུས་བདེ་སྟོང་དབྱེར་མེད་དུ་བསྒོམ། བཞི་པ་གཉིས་སུ་མེད་པར་བསྟིམ་པའི་རིམ་
པ་ནི་ཞེས་པ༔ གང་བསྟིམ་ན་ཡེ་ཤེས་སེམས་དཔའ་བསྟིམ། གང་ལ་བསྟིམ་ན། དམ་ཚིག་སེམས་དཔའ་
བསྟིམ། ཚུལ་ལམ་ཐབས་ཇི་ལྟར་བསྟིམ་ན། ཆུ་དང་འོ་མ་འདྲེས་པ་བཞིན་དུ་གཉིས་སུ་མེད་པར་
བསྟིམ་མོ། །བསྟིམ་པའི་དགོས་པ་ནི། བདག་དམ་ཚིག་སེམས་དཔའ་དང་། ལྷ་ཡེ་ཤེས་སེམས་དཔའ་
གཉིས་བཟང་ངན་དང་གཉིས་སྣང་གི་རྟོག་པ་བསལ་བའི་དགོས་པ་ཡོད་དོ། །གཉིས་སུ་མེད་པར་བསྟིམ་
པའི་ཏིང་ངེ་འཛིན་ནི། དམ་ཚིག་སེམས་དཔའི་ཐུགས་ཀའི་ཧིཐལས་ཞེས་པ། འོད་ཟེར་དཀར་པོ་ལྕགས་
ཀྱུ་ལྟ་བུའི་རྩེ་མོ་ལ་ཛཧཱུྃ་བཾ་ཧོ་བཞི་འཕྲོས་པས་ལྷ་ཡེ་ཤེས་སེམས་དཔའ་ལ་ཐིམ་ནས་ཞེས་པ། ཛ་ས་
སྤྱན་དྲངས། ཧཱུྃ་གིས་བསྟིམ། བཻ་གྱི་གཉིས་སུ་མེད་པར་བྱས། ཧོས་བདེ་སྟོང་གཉིས་སུ་མེད་པར་དགོས་
པར་བྱ་བའོ། །ཆུ་དང་འོ་མ་འདྲེས་པ་ལྟར་གཉིས་སུ་མེད་པར་བསམ་མོ་ཞེས་པ། དཔེར་ན་ཆུ་དང་འོ་མ་
འདྲེས་པ་དེ་གཉིས་སུ་དབྱེར་མི་ཕྱེད་པ་ལྟར་དམ་ཚིག་པ་དང་ཡེ་ཤེས་སེམས་དཔའ་གཉིས་སུ་མེད་པར་
སྔར་བས་ཀྱང་གསལ་བ་མདངས་དང་བཅས་པ་བསྒོམ་མོ། །ལྔ་པ་དབང་བསྐུར་བའི་རིམ་པ་ནི་ཞེས་པ་
གང་ལ་དབང་བསྐུར་ན། དམ་ཚིག་པ་དང་ཡེ་ཤེས་པ་གཉིས་སུ་མེད་པའི་ཐུགས་རྗེ་ཆེན་པོ་ལ་བསྐུར་རོ། །
གང་གིས་བསྐུར་ན། རིགས་ལྔའི་ལྷ་མོ་ལྔས་བསྐུར། ཚུལ་ལམ་ཐབས་ཇི་ལྟར་བསྐུར་ན། བདུད་རྩི་བུམ་
པའི་ཆུ་རྒྱུན་གྱིས་སྤྱི་བོ་ནས་ལུས་ལ་ཁྱབ་པར་བསྐུར། དབང་བསྐུར་བའི་དགོས་པ་ནི། ལུས་ངག་ཡིད་
གསུམ་གྱི་(༣༠༩ན)སྒྲིབ་པ་དག་ནས་ཡེ་ཤེས་ལྔའི་དབང་ཐོབ་པར་བྱེད་དོ། །དབང་བསྐུར་བའི་ཏིང་ངེ་
འཛིན་ནི། ཐུགས་ཀའི་ཧཱུྃ་ལས་འོད་བྱུང་བས་ཞེས་པ། བདག་དམ་ཚིག་སེམས་དཔའ་དང་ཡེ་ཤེས་
སེམས་དཔའ་གཉིས་སུ་མེད་པར་བསྒོམས་པའི་ཐུགས་ཀའི་དཀར་པོ་ལས་འོད་ཟེར་རྣམ་པ་ལྔ་བྱུང་
ནས་མདུན་གྱི་ནམ་མཁའ་རིགས་ལྔ་སྤྱན་དྲངས་ལ་མཆོད་པ་ཕུལ་ཞེས་པ་རང་གི་མདུན་གྱི་ནམ་མཁའ་
ཉི་ཟླ་པདྨའི་གདན་རྣམ་པར་སྣང་མཛད། རྡོ་རྗེ་སེམས་དཔའ། རིན་ཆེན་འབྱུང་ལྡན། སྣང་བ་མཐའ་ཡས་
- 521 -



པར་བསམ་
མ་ཎི་བཀའ་འབུམ།
པ། དོན་ཡོད་གྲུབ་པ་སྟེ་རིགས་ལྔ་སྤྱན་དྲངས་མཆོད་པའི་ལྷ་མོ་སྤྲུལ་ཏེ་མཆོད་དོ། །ཐུགས་ཀ་ནས་ལྷ་མོ་
རེ་རེ་སྤྲུལ་ནས་དབང་བསྐུར་བས་ཞེས་པ། རིགས་ལྔའི་ཐུགས་ཀ་ནས་ལྷ་མོ་བུམ་པ་ཐོགས་པ་རེ་རེ་བྱུང་
ནས། བདག་གི་སྤྱི་བོ་ནས་བདུད་རྩིའི་ཆུ་རྒྱུན་གྱི་དབང་བསྐུར་བས། བདུད་རྩིའི་ཆུ་རྒྱུན་གྱིས་སྤྱི་བོ་ནས་
ལུས་ལ་ཁྱབ་པས་ཞེས་པ། བདུད་རྩི་མུ་ཏིག་དཀར་པོ་དྲི་མ་མེད་པ་ལྟ་བུ་སྤྱི་བོ་ཚངས་པའི་བུ་ག་ནས་རྩ་
སྦུབས་གང་ནས། ལུས་ཀྱི་རྐང་པའི་སོར་མོ་ཡན་ཆད་ལ་ཁྱབ་པས་སྒྲིབ་པ་ཐམས་ཅད་དག་པ
མོ་ཞེས་པ། ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་ཐམས་ཅད་དག་ནས་སེམས་ལ་སྒྲིབ་པ་མི་
གནས་པ་ཆོས་ཀྱི་དབྱིངས་ཀྱི་ཡེ་ཤེས་ཀྱི་དབང་། སེམས་གསལ་སྟོང་པ་མེ་ལོང་ལྟ་བུའི་ཡེ་ཤེས་ཀྱི་
དབང་། སེམས་མཉམ་ཉིད་དུ་རྟོགས་པ་མཉམ་པ་ཉིད་ཀྱི་ཡེ་ཤེས་ཀྱི་དབང་། རིག་པ་གསལ་ལ་མ་བསྒྲིབས་
པ་སོ་སོར་རྟོག་པའི་ཡེ་ཤེས་ཀྱི་དབང་། དེ་ཐམས་ཅད་ཆོས་ཀྱི་དབྱིངས་ལས་མི་འདའ་བས་བྱ་བ་ནན་
ཏན་གྱི་ཡེ་ཤེས་ཀྱི་དབང་ཐོབ་པར་བསྒོམ་མོ། །དྲུག་པ་རིགས་ལྔའི་སངས་རྒྱས་ཀྱིས་རྒྱས་གདབ་པ་ནི་
ཞེས་པ། གང་ལ་རྒྱས་གདབ་ན། དམ་ཚིག་སེམས་དཔའ་དང་ཡེ་ཤེས་སེམས་དཔའ་གཉིས་སུ་མེད་པ་དེ་
ལ་ རྒྱས་ གདབ། གང་གིས་རྒྱས་ གདབ་ན་རིགས་ལྔས་རྒྱས་གདབ་བོ། །ཚུལ་ལམ་ཐབས་ ཇི་ལྟར་རྒྱས་
(༣༠(བ)བཏབ་ན། དབུ་རྒྱན་རིགས་ལྔའི་སངས་རྒྱས་སྲོག་ཞུའི་ཚུལ་དུ་རྒྱས་གདབ་བོ། །རྒྱས་གདབ་
པའི་དགོས་བྱེད་ནི། དབུ་ལ་རིགས་ལྔས་རྒྱས་གདབ་པས། སྐུ་ལྔ་ཡེ་ཤེས་ལྔ་དང་ལྡན་པའི་དགོས་པ་
ཡོད་དོ། །རྒྱས་གདབ་པའི་ཏིང་ངེ་འཛིན་གང་ཡིན་པ་ནི། དབུ་རྒྱན་རིགས་ལྔའི་སངས་རྒྱས་ཀྱིས་བསྟན་
པར་བསམས་ལ་ཞེས་པ། དབུས་སུ་སངས་རྒྱས་རྣམ་པར་སྣང་མཛད། དཔྲལ་བར་རྡོ་རྗེ་སེམས་དཔའ།
རྣ་ལྟག་གཡས་སུ་རིན་ཆེན་འབྱུང་ལྡན། ལྟག་ཁུང་དུ་སྣང་བ་མཐའ་ཡས། རྣ་ལྟག་གཡོན་དུ་དོན་ཡོད་གྲུབ་
པ། དེ་རྣམས་ཀྱིས་དབུ་བརྒྱན་པས་དབང་རྟགས་སུ་མདུན་ངོས་ནས་སངས་རྒྱས་སྣང་བ་མཐའ་ཡས་
བཞུགས་པར་བསྒོམ་མོ་ཞེས་པ། རིགས་ལྔ་འོད་དུ་ཞུ་བས་སྐུ་ལྔ་ཡེ་ཤེས་ལྔས་རྒྱས་བཏབ་ནས། དབང་
ཐོབ་པའི་རྟགས་སུ། དབུའི་གཙུག་ཏུ་སངས་རྒྱས་སྣང་བ་མཐའ་ཡས་སྐུ་མདོག་དམར་པོ་མཉམ་གཞག་
གི་ཕྱག་རྒྱ་ཅན་ན་བཟའ་ཆོས་གོས་དམར་པོ་གསོལ་བ་སྤྲུལ་པའི་སྐུའི་ཆ་ལུགས་ཅན། རིགས་ལྔའི་
-522 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སངས་རྒྱས་ཀྱི་བདག་པོས་དབུ་བརྒྱན་པར་བསམ་མོ། །
གསུམ་པ་ངག་དག་པ་སྔགས་ཀྱི་འཁོར་ལོ་ལ་དྲུག་སྟེ་ཞེས་པ། དང་པོ་ཕྱི་མདོ་སྡེ་ལྟར་གཞན་
དོན་དུ་བཟླས་པ་དང་། གཉིས་པ་ནང་གསང་སྔགས་ལྟར་བསྙེན་སྒྲུབ་ཏུ་བཟླས་པ་དང་། གསུམ་པ་མཁའ་
འགྲོ་མས་བྱིན་རླབས་བརྡའི་ཚུལ་དུ་བཟླས་པ་དང་། བཞི་པ་བླ་མ་དང་ལྷ་ལ་གསོལ་བ་བཏབ་པ་མ་ལ་
བུ་འབོད་ཀྱི་ཚུལ་དུ་བཟླས་པ་དང་། ལྔ་པ་སྒྲིབ་སྦྱོང་ཆོས་སྤྱོད་ཀྱི་ཚུལ་དུ་བཟླས་པ་དང་། དྲུག་པ་རྡོ་རྗེའི་
བཟླས་པ་མཉམ་གཞག་བསམ་གཏན་གྱི་ཚུལ་དུ་བཟླས་པའོ། །དང་པོ་མདོ་སྡེ་ལྟར་གཞན་དོན་དུ་བཟླས་
པ་ནི་ཞེས་པ། ཕྱིའི་བཟླས་པ་མདོ་སྡེའི་གསུང་སྒྲོགས་པ་ལྟར། རང་གཞན་གཉིས་ཀའི་དོན་དུ་སྒྲིབ་པ་སྦྱོང་
བའི་ཕྱིར་བཟླས་ཏེ། ཨོཾ་མ་ཎི་པདྨེ་ཧཱུཾ་ཞེས་པ། ཨོཾ་ཡེ་ཤེས་རྣམ་པ་ལྔ། མ་བྱས་པ་ཚད་མེད་པ། ཎི་སྙིང་རྗེ་
ཚད་མེད་པ། པད་དགའ་བ་ཚད་མེད་པ། མེ་བཏང་སྙོམས་ཚད་མེད་པ། ཧཱུཾ་ཐུགས་རྗེ་ཡེ་ཤེས་ཀྱིས་འགྲོ་
དོན་ཚད་མེད་པ་ཕྱོགས་རིས་མེད་པར་སེམས་ཅན་གྱི་དོན་མཛད་པས་ཡི་གེ་དྲུག་པ། མཁས་པ་དུང་
འབུད་པ་ལྟར་དབྱངས་སྐད་ཆེ་ལ་ཁུག་དང་བཅས་པར་བཟླས་ཞེས་པ། དུང་འབུད་མཁས་པས་དབུགས་
ཀྱི་དུང་བུས་པས་སྐད་ཆེ་ལ་སྒྲ་སྙན་པ་ལྟར། ཁུགས་དང་ལྡེང་དང་བཅས་པ་རང་གི་ཉེ་ལོགས་ན་ཡོད་པ་
ཐམས་ཅད་ཀྱིས་ཐོས་པར་བཟླས་ན། ཡི་གེ་དྲུག་པའི་སྒྲ་གང་གིས་ཐོས་པ་ཐམས་ཅད་ཀྱི་སྒྲིབ་པ་འབྱོང་
པས། འགྲོ་བ་རིགས་དྲུག་ཐམས་ཅད་ཀྱི་སྒྲིབ་པ་བྱང་བར་བསམ་ཞེས་པ། ཡི་གེ་དྲུག་པ་ཚད་མེད་པ་
བཞིའི་སྒྲས། སྒོས་གང་ཐོས་ཀྱི་སྒྲིབ་པ་བྱང་། སྤྱིར་འགྲོ་བ་རིགས་དྲུག་གི་སྒྲིབ་པ་བྱུང་བར་བསམས་ལ་
བཟླས་པར་བྱའོ། །གཉིས་པ་ནང་གསང་སྔགས་ལྟར་བསྙེན་སྒྲུབ་ཏུ་བཟླས་པ་ནི་ཞེས་པ། གསང་སྔགས་
ཀྱི་གཞུང་གི་བསྙེན་པ་ནི། ཡེ་ཤེས་བསྙེན་པ་བྱས་ལ། སྒྲུབ་པ་ནི། དམ་ཚིག་པ་དང་ཡེ་ཤེས་པ་གཉིས་སུ་
མེད་པར་བསྒྲུབ་པ་ལ་བྱའོ། །ཡེ་ཤེས་སེམས་དཔའ་དམ་ཚིག་སེམས་དཔའ་གཉིས་སུ་ཕྱེ་ལ་ཞེས་པ། དམ་
ཚིག་སེམས་དཔའ་ཐུགས་རྗེ་ཆེན་པོར་བསྐྱེད་ལ། ལྷ་ཡེ་ཤེས་སེམས་དཔའ་གཉིས་སུ་མེད་པར་བསྟིམ་
ནས་ཡོད་པ་དེ། མར་མེ་གཅིག་གཉིས་སུ་ཕྱེ་བ་ལྟར་ཕྱེ་ལ། ཨོཾ་མ་ཎི་པདྨེ་ཧཱུཾ་ཞེས་པ། ཨོ་ཐུགས་རྗེ་ཆེན་
པོ། མ་རྣམ་པར་སྣང་མཛད། ཎི་རྡོ་རྗེ་སེམས་དཔའ། པད་རིན་ཆེན་འབྱུང་ལྡན། མི་སྣང་བ་མཐའ་ཡས། ཧཱུྃ་
-523-



མ་ཎི་བཀའ་འབུམ།
དོན་ཡོད་གྲུབ་པའོ། །དམ་ཚིག་སེམས་དཔའི་ཐུགས་ཀ་ནས་ཞེས་པ། དམ་ཚིག་སེམས་དཔའི་ཐུགས་ཀའི་
ཟླ་བའི་དཀྱིལ་འཁོར་གྱི་སྟེང་ན། ཡི་གེ་འབྲུ་དྲུག་གནས་པ་ལ་འོད་ཟེར་རྣམ་པ་ལྔ་རིགས་ལྔ་ཡེ་ཤེས་
ལྔའི་རང་བཞིན་དུ་གནས་པ་ལྷ་ཡེ་ཤེས་སེམས་དཔའི་ཐུགས་ཀའི་ཡིག་འབྲུ་ལ་ཕོག་པས། སྐུ་གསུང་ཐུགས་
མཉེས་པའི་མཆོད་པ་ཕུལ་ཞེས་པ། སྐུ་མཉེས་ཏེ་བདེ་བ་དང་ལྡན། གསུང་(༣༡༠བ)མཉེས་ཏེ་རོ་མཆོག་
དང་ལྡན། ཐུགས་མཉེས་ཏེ་རོ་ཆོས་ཉིད་དང་ལྡན་པས་འོད་ཟེར་གྱིས་མཉེས་པའི་མཆོད་པ་ཕུལ་བར་
བསམ་མོ། །བསྙེན་པ་ཞེས་པ། ཡེ་ཤེས་ཀྱི་ལྷ་མཉེས་པས་བདག་ལ་སྐུ་གསུང་ཐུགས་ཀྱི་དགོངས་པ་ཉེ་
བར་གྱུར་པས་ན་བསྙེན་པ་ཞེས་བྱའོ། །ཡེ་ཤེས་སེམས་དཔའི་ཐུགས་ཀ་ནས་དམ་ཚིག་སེམས་དཔའི་
ཐུགས་ཀར་ཕོག་པས་ཞེས་པ། ལྷ་ཡེ་ཤེས་སེམས་དཔའི་ཐུགས་ཀའི་སྔགས་ཕྲེང་གི་འོད་ཟེར་རྣམ་པ་ལྔ་
བདག་དམ་ཚིག་ལ་ཐུགས་རྗེ་ཆེན་པོར་བསྒོམས་པའི་ཐུགས་ཀའི་སྔགས་ཕྲེང་ལ་ཕོག་པས་སྐུ་གསུང་ཐུགས་
ཀྱི་དངོས་གྲུབ་ཐོབ་པར་བསམ་མོ་ཞེས་པ། སྐུའི་དངོས་གྲུབ་ལུས་ལ་བདེ་བ་རྒྱས་ཤིང་རྒུད་པ་མེད་པ།
གསུང་གི་དངོས་གྲུབ་ངག་ལ་ནུས་པ་ཐོན་ཞིང་གྲག་སྟོང་རྒྱུན་ཆད་མེད་པ། ཐུགས་ཀྱི་དངོས་གྲུབ་སེམས་
ལ་རྟོག་པ་རྒྱུན་ཆད་མེད་པ་ཐོབ་ནས་བདག་གི་ལུས་ངག་ཡིད་གསུམ་བྱིན་གྱིས་བརླབས་པར་བསྒོམ་མོ། །
བསྒྲུབ་པ་ཞེས་པ། ཡེ་ཤེས་ཀྱི་ཐུགས་རྗེ་ཆེན་པོའི་སྐུ་གསུང་ཐུགས་ཀྱི་དངོས་གྲུབ་བདག་དམ་ཚིག་སེམས་
དཔའི་ལུས་ངག་ཡིད་གསུམ་ལ་ཚུར་གྲུབ་ནས་ཐོབ་པས་བསྒྲུབ་པ་ཞེས་བྱའོ། །མགལ་མེའི་འཁོར་ལོ་
བཞིན་
་ཕར་འགྲོ་ཚུར་འཕྲོ་རྒྱུན་མི་ཆད་པར་ཞེས་པ། དཔེར་ན་མགལ་མེ་སྐོར་བས་རྒྱུན་ཆད་མེད་པར་
འཁོར་བ་ལྟར། བདག་དམ་ཚིག་སེམས་དཔའི་ཐུགས་ཀ་ནས་ལྷ་ཡེ་ཤེས་སེམས་དཔའི་ཐུགས་ཀར་ཕོག །
ཡེ་ཤེས་སེམས་དཔའི་ཐུགས་ཀར་འདུས་པས་འོད་ཟེར་གྱི་འཕྲོ་འདུ་རྒྱུན་མི་ཆད་པར་བྱའོ། །སྐད་ཆེ་ཆུང་
རན་པ་གླིང་བུ་འབུད་པ་ལྟར་འགྱུར་དང་བཅས་པར་བཟླས་སོ་ཞེས་པ། སྐད་ཀྱི་གདངས་ཧ་ཅང་ཆེ་བ་མ་
ཡིན། ཆུང་བ་མ་ཡིན་པར་བརྡ་གསལ་བ། རན་པ་གླིང་བུ་འབུད་པ་དེ་སྙན་ལ་ཡིད་འཕྲོག་པ་ལྟར་འགྱུར་
དང་ཁུག་ལྡེང་དང་བཅས་པར་བཟླས་སོ། །གསུམ་པ་གསང་བ་མཁའ་འགྲོ་མས་བྱིན་རླབས་བརྡའི་ཚུལ་
དུ་བཟླས་པ་ནི་ཞེས་པ་གསང་བའི་བཟླས་པ་མཁའ་འགྲོའི་བརྡ་སྐད་བྱིན་རླབས་འབེབས་པའི་ཚུལ་དུ་
-524



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
(༣༡༡ན)བཟླས་པ་ནི། ཨོཾ་མ་ཎི་པདྨེ་ཧཱུཾ་ཞེས་པ། ཨོ་ཐམས་ཅད་མཁའ་འགྲོ། ཎི་རྡོ་རྗེ་མཁའ་འགྲོ། པད་
རིན་ཆེན་མཁའ་འགྲོ། མེ་པདྨ་མཁའ་འགྲོ། ཧཱུྃ་ལས་ཀྱི་མཁའ་འགྲོའོ། །འོད་ཟེར་འཇའ་ཚོན་ལྟ་བུའི་
ཐུགས་ཀའི་ཧི་ལས། ཞེས་པ། ཐུགས་ཀའི་ཧཱུྃལས་འོད་ཟེར་ཁ་དོག་རྣམ་པ་ལྔ་ནམ་མཁའི་འཇའ་ཚོན་
ལྟ་བུ་མཁའ་འགྲོ་མའི་གནས་སུ་འཕྲོས་པས་ཞེས་པ། མཁའ་འགྲོ་མའི་གནས་ཡུལ་ཆེན་པོ་ཉི་ཤུ་རྩ་བཞི་
དང་། དུར་ཁྲོད་ཆེན་པོའི་གནས་བརྒྱད་དུ་འཕྲོས་པས་རང་དབང་མེད་པར་བཀུག་ནས་ཞེས་པ། མཁའ་
འགྲོ་མ་ཡི་གེ་དྲུག་མའི་སྔགས་ཀྱི་འོད་ཟེར་གྱིས། རང་ལ་
ང་ལ་རང་དབང་མེད་པར་ཤིང་ལོ་སྐམ་པོ་རླུང་གིས་
བདས་པ་བཞིན་དུ་བཀུག་ནས་མདུན་གྱི་ནམ་མཁའ་ལ་ཞེས་པ་མདུན་གྱི་ནམ་མཁའ་ལ་བྱ་ནག་མའི་ཁུ་
འགྲོགས་པ་བཞིན་གར་དང་སྟངས་སྟབས་མཛད་ཅིང་བྱོན་ནས། བདག་གཞན་གྱི་ལུས་ངག་ཡིད་གསུམ་
བྱིན་གྱིས་རློབ་པར་བསམ་མོ་ཞེས་པ། བདག་རྣལ་འབྱོར་པ་དང་། གཞན་མཆེད་ལྕམ་དང་སློབ་མ་རྣམས་
མཁའ་འགྲོའི་སྐུས་གར་མཛད་པས་བདག་གཞན་གྱི་ལུས་བྱིན་གྱིས་རློབ་སྟེ། འཕར་བ་དང་། ལྡེག་པ་
དང༌། འདར་བ་དང་། འཁྲབ་པ་དང་། བྲོ་བརྡུང་བ་དང་། གར་བྱེད་པར་བྱིན་གྱིས་རློབ་པ་དང་། མཁའ་འགྲོ་
མས་གསུང་གི་ཡི་གེ་དྲུག་པ་བསྒྲགས་པས་བདག་གཞན་གྱི་ངག་བྱིན་གྱིས་བརླབས་ཏེ། ངག་དགོད་པ་
དང་། དུ་བ་དང་། གླུ་དང་། དབྱངས་དང་། ཆོས་སྨྲ་བ་ལ་སོགས་པར་བྱིན་གྱིས་རློབ་པ་དང་། མཁའ་
འགྲོ་མའི་ཐུགས་རྣམ་པར་མི་རྟོག་པའི་ཡེ་ཤེས་ཀྱིས་བདག་གཞན་གྱི་སེམས་བྱིན་གྱིས་བརླབས་ཏེ།
སེམས་བདེ་བ་དང་། གསལ་བ་དང༌། རྟོག་པ་མེད་པ་དང་། དགའ་བ་དང་། སྤྲོ་བ་དང་། དང་སིང་བྱེད་པ་
ལ་སོགས་པ་སེམས་ལ་རྟོགས་པར་བྱིན་གྱིས་རློབ་བོ། །སྐད་ཇེ་དྲག་ལ་ཌ་མ་རུ་དཀྲོལ་བ་ལྟར་བཟླས་
ཞེས་པ། ཌ་མ་རུ་དང་། ཏིང་ཏིང་ཤག་དཀྲོལ། གར་བྱ། རང་(༣༡༡བ)གཞན་ཐམས་ཅད་བྱིན་གྱིས་རློབ་
པར་བསམ་མོ། །བཞི་པ་བླ་མ་དང་ལྷ་ལ་གསོལ་བ་འདེབས་པ་མ་ལ་བུ་འབོད་ཀྱི་ཚུལ་དུ་བཟླས་པ་ནི་
ཞེས་པ། བླ་མ་རྣམས་དང་། ཡི་དམ་གྱི་ལྷ་རྣམས་དང་། མཁའ་འགྲོ་མ་རྣམས་ལ་ལུས་ངག་ཡིད་གསུམ་
གུས་པས་གསོལ་བ་གདབ་པ་ནི། མ་ལ་བུས་བོས་པས་སྙིང་ཐག་པ་ནས་ཨའོ་ཟེར་ནས་ལན་སྟེར་བ་
དང་འདྲ་བར། ཐུགས་ཀྱི་དཀྱིལ་ནས་བླ་མ་ཡི་དམ་མཁའ་འགྲོས་གསོལ་བ་འདེབས་པའི་བུ་ལ་དགོངས་
- 525-



མ་ཎི་བཀའ་འབུམ།
ས་
པའོ། །ཨོཾ་མ་ཎི་པདྨེ་ཧཱུཾ་ཞེས་པ། ཨོཾ་སྐུ་ལ་གསོལ་བ་འདེབས། མ་གསུང་ལ་གསོལ་བ་འདེབས། ཎི་ཐུགས་
ལ་གསོལ་བ་འདེབས། པད་ཡོན་ཏན་ལ་གསོལ་བ་འདེབས། མེ་ཕྲིན་ལས་ལ་གསོལ་བ་འདེབས། ཧཱུྃ་སྐུ་
གསུང་ཐུགས་ཡོན་ཏན་ཕྲིན་ལས་ཀྱི་བྱིན་རླབས་ཐམས་ཅད་སྡུད་དོ། །ཐུགས་ཀའི་ཧཱུྃ་ལས་འོད་ཟེར་
རྣམ་པ་ལྔ་འཕྲོས་པས་ཞེས་པ་རང་ཐུགས་རྗེ་ཆེན་པོར་བསྒོམས་པའི་ཐུགས་ཀའི་ཟླ་བའི་དཀྱིལ་འཁོར་
གྱི་སྟེང་ན་ཧཱུྃ་དཀར་པོ་ལ་ཡི་གེ་དྲུག་པས་བསྐོར་ནས་ཡོད་པ་ལས་འོད་ཟེར་དཀར་སེར་དམར་སྔོ་ནག་
པོ་ལྔ་འཕྲོས་ནས། བླ་མ་ཡི་དམ་མཁའ་འགྲོ་ལ་ཕོག་པས་ཞེས་པ། མདུན་གྱི་ནམ་མཁའ་ལ་འཕྲོས་པས།
བླ་མའི་བཞུགས་གནས་དང་
། རི་བོ་པོ་ཏ་ལ་ཐུགས་རྗེ་ཆེན་པོའི་བཞུགས་གནས་དང་། ཞིང་སྐྱོང་དང༌།
མཁའ་འགྲོ་མ་བཞུགས་པའི་གནས་སུ། འོད་ཟེར་སྐུ་གསུང་ཐུགས་ལ་ཕོག་བསམས་བུ་ལ་བརྩེ་བར་
དགོངས་པ་ལྟར་ཞེས་པ། མས་སེམས་གདུང་བ་དང་བཅས་པས་བུ་གཅིག་པོ་ལ་བརྩེ་བར་དགོངས་པ་
ལྟར་མདུན་གྱི་ནམ་མཁའ་ལ་བྱོན་ནས་ཞེས་པ། རང་གི་མདུན་གྱི་ནམ་མཁའ་པདྨའི་གདན་ལ་སྤྲིན་
གཏིབས་པ་ལྟར་བྱོན་ནས། བདག་ལ་བྱིན་གྱིས་རློབ་བར་ཆད་སེལ་བར་བསམས་ལ་ཞེས་པ། བདག་
གསོལ་བ་འདེབས་པའི་བུ་ལ་སྐུ་གསུང་ཐུགས་ཀྱིས་བྱིན་གྱིས་བརླབ་ཏུ་གསོལ། འདིར་འོང་བ་བདུད་
དང་མི་མ་ཡིན་གྱི་བར་ཆོད་ནད་དང་སྡུག་བསྔལ་གྱི་བར་ཆོད་ཐམས་ཅད་སེལ་བསམ་མོ། །སྐད་( ༣༡༢ན)
གདངས་དང་བཅས་པས་ཏམྦུ་ར་བསྒྲེངས་པ་ལྟར་བསྒྱུར་ཞིང་བཟླས་སོ་ཞེས་པ། སྒྲ་སྙན་ལ་འགྱུར་བ་
གདངས་དང་བཅས་པ། ཏམྦུ་ར་བསྒྲེངས་ནས་བསྒྱུར་བས་སྙན་ལ་ཡིད་འཕྲོག་པ་ལྟར། ལུས་ངག་ཡིད་
གསུམ་མོས་གུས་གདུང་བ་དང་བཅས་པས་བཟླས་སོ། །ལྔ་པ་སྒྲིབ་སྦྱོང་ཆོས་སྤྱོད་ཀྱི་ཚུལ་དུ་བཟླས་པ་
ནི་ཞེས་པ། རང་གི་སྒྲིབ་སྦྱོང་། ལུས་ངག་ཡིད་གསུམ་མོས་གུས་གདུང་བ་དང་བཅས་པས་བཟླས་སོ། །གཞན་
གྱི་ཚོགས་སོག་ཆོས་སྤྱོད་ཀློག་འདོན་གྱི་ཚུལ་དུ་བཟླས་པ་ནི། ལྕེ་པདྨ་འདབ་མ་དྲུག་པ་ལ་ཞེས་པ། རང་
ཐུགས་རྗེ་ཆེན་པོར་བསྒོམས་པའི་ལྕེ་སྣ་ཚོགས་པདྨ་འདབ་མ་དྲུག་པར་བསམ། དབུས་སུ་ཧཱི་འདབ་མ་
དྲུག་ལ་ཡི་གེ་དྲུག་བསམ་མོ་ཞེས་པ། ཨོཾ་མ་ཎི་པདྨེ་ཧཱུྃ། ཨོ་ལུས་ཀྱི་སྒྲིབ་པ་སྦྱོང་། མ་ངག་གི་སྒྲིབ་
སྦྱོང་། ཎི་ཡིད་ཀྱི་སྒྲིབ་པ་སྦྱོང་
། པད་ཉོན་མོངས་པའི་སྒྲིབ་པ་སྦྱོང༌། མེ་བག་ཆགས་ཀྱི་སྒྲིབ་པ་སྦྱོང་། ཧཱུྃ་
- 526 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཤེས་བྱའི་སྒྲིབ་པ་སྦྱོང་། གསལ་དག་པ། ཁུག་ལྡེངས་དང་བཅས་པ་ཞེས་པ། བརྡ་གསལ། སྔགས་ཀྱི་འབྲུ་
དག །བར་གྱི་ཁུགས། སྨད་ཀྱི་ལྡེངས་དང་བཅས་པ་མཁས་པ་ཀློག་འདོན་པ་ལྟར་བཟླས་སོ་ཞེས་པ།
ཀློག་མཁས་པ་སྟོད་ཀྱི་འདྲེན། བར་གྱི་ཁུགས། སྨད་ཀྱི་ལྡེངས་དག་པས་འདོན་པ་ལྟར་བཟླས་སོ། །དྲུག་
པ་རྡོ་རྗེའི་བཟླས་པ་མཉམ་གཞག་བསམ་གཏན་གྱི་ཚུལ་དུ་བཟླས་པ་ནི་ཞེས་པ། རྡོ་རྗེའི་བཟླས་པ་ནི།
ཡིད་ཀྱི་བཟླས་པ་སྟེ། མཉམ་གཞག་བསམ་གཏན་གྱི་བསྒོམ་དུ་བཟླས་པའི་ཐབས་ནི། ལུས་ངག་ཡིད་
གསུམ་མཉམ་པར་བཞག་ལ་ཞེས་པ། ལུས་མཉམ་པར་བཞག་སྟེ་གང་བདེར་འདུག །ངག་མཉམ་པར་
བཞག་སྟེ་མཆུ་ཟུང་ལྕེ་རང་སར་བཞག །ཡིད་མཉམ་པར་བཞག་སྟེ་སེམས་ཀློང་ལ་བཞག་གོ །ཡིད་ཀྱིས་
བཟླས་ཏེ་ཞེས་པ། ཡི་གེ་དྲུག་པ་ཡིད་ཀྱིས་བཟླས་ཏེ། ཨོཾ་མ་ཎི་པདྨེ་ཧཱུྃ། ཨོཾ་སེམས་དང་ཆོས་ཉིད་སྤྲོས་
བྲལ་དང་། མ་སེམས་དང་ཆོས་ཉིད་རང་བྱུང་དང་། (༣༡༢བ)ཎི་སེམས་དང་ཆོས་ཉིད་རང་གསལ་དང་།
པད་སེམས་དང་ཆོས་ཉིད་གསལ་དག་དང་། མེ་སེམས་དང་ཆོས་ཉིད་སྟོང་གསལ་དང་། ཧཱུྃ་སེམས་དང་
ཆོས་ཉིད་ཀ་དག་དང་། སེམས་རྟོག་མེད་ལ་བཞག་ཅེས་པ། སེམས་མ་བཅོས་རྟོག་མེད། མ་
མ་བསྒྱུར་རང་
གསལ། རང་བྱུང་འཛིན་མེད། མ་བཅོས་རང་གྲོལ། མ་བཀག་རང་ཤར་དེ་ལ་ཀ་ལ་བཞག་གོ །ངག་སྨྲ་
བཅད་ཀྱི་ཚུལ་གྱིས་མི་ཚིག་དང་མི་བསྲེ་བར། ཡིད་གསལ་ལ་མ་ཡེངས་པར་བཟླས་ཞེས་པ། ངག་ཐ་
མལ་གྱི་ལོང་གཏམ་མི་བྱ། མི་ཚིག་དང་སྙིང་པོ་མི་བསྲེ། ཡིད་ལ་ཡིག་འབྲུ་དྲུག་པོ་གསལ། སེམས་ཉིད་
གྱི་དོན་ལ་མ་ཡེངས་པར་བཟླས་སོ། །བཞི་པ་སེམས་སྟོང་པ་ཉིད་ཀྱི་འཁོར་ལོ་ལ་དྲུག་ཅེས་པ། དང་པོ་
ཕྱི་སྣང་བ་སྟོང་པར་ངོ་སྤྲད་པ་དང། གཉིས་པ་ནང་རྣམ་རྟོག་སྟོང་པར་ངོ་སྤྲད་པ་དང་། གསུམ་པ་གསང་
བ་དུག་ལྔ་སྟོང་པར་ངོ་སྤྲད་པ་དང་། བཞི་པ་དོན་ལྟ་བ་སྟོང་པར་ངོ་སྤྲད་པ་དང་། ལྔ་པ་རྟགས་སེམས་
ཉིད་སྟོང་པར་ངོ་སྤྲད་པ་དང་། དྲུག་པ་མཚོན་པ་རིག་སྟོང་དབྱེར་མེད་དུ་ངོ་སྤྲོད་པའོ། །དེ་ལ་དང་པོ་ཕྱི་
སྣང་བ་སྟོང་པར་ངོ་སྤྱད་པ་ནི་ཞེས་པ། ཕྱི་ལྟར་སྣང་བ་དངོས་པོ་ཅན་འདི་ངོ་བོ་སྟོང་པ་རང་བཞིན་མེད་
པར་ངོ་སྤྲད་པ་ནི། དབང་པོ་ཚོགས་དྲུག་ཡུལ་གྱི་སྣང་བ་ཐམས་ཅད་ཅེས་པ། དབང་པོ་ཚོགས་དྲུག་གང་
ལ་བྱ་ན། མིག་གི་ཡུལ་དུ་གཟུགས་སྡུག་མི་སྡུག །རྣ་བའི་ཡུལ་དུ་སྒྲ་སྙན་མི་སྙན། སྣའི་ཡུལ་དུ་དྲི་ཞིམ་
-527



མ་ཎི་བཀའ་འབུམ།
མི་ཞིམ། ལྕེའི་ཡུལ་དུ་རོ་བྲོ་མི་བྲོ། ལུས་ཀྱི་ཡུལ་དུ་རེག་བྱ་འཇམ་རྩུབ། ཡིད་ཀྱི་ཡུལ་དུ་དགའ་མི་དགའ། དེ་
ཐམས་ཅད་དབང་པོ་ཚོགས་དྲུག་གི་ཡུལ་གྱི་སྣང་བ་ཡིན། རང་བཞིན་མེད་པར་ཞེས་པ། དབང་པོ་དྲུག་
པོ་དེས་ཡུལ་དྲུག་ལ་ཕར་དཔྱད་པས། སྣང་བར་བྱེད་པའི་མཁན་པོ་དེ་གང་ཡིན། དེ་སེམས་ལ་ཡིད་
ཀྱིས་བཟུང་ནས་སྣང་བ་ཡིན། སེམས་འཛིན་མེད་རང་བཞིན་མེད་པར་བཞག་པས། སྣང་བ་རང་སར་
སྟོང་པར་བཞག་ཅེས་པ། མིག་(༣༡༣ན)གཟུགས་སྡུག་པ་ལ་མི་ཆགས། མི་སྡུག་པ་ལ་མི་སྡང་རང་སར་
འཛིན་མེད་སྟོང་པར་བཞག །རྣ་བ་སྒྲ་སྙན་པ་ལ་མི་ཆགས། མི་སྙན་པ་ལ་མི་སྡང་རང་སར་འཛིན་མེད་
སྟོང་པར་བཞག །སྣ་དྲི་ཞིམ་པ་ལ་མི་ཆགས། མི་ཞིམ་པ་ལ་མི་སྡང་། རང་སར་འཛིན་མེད་སྟོང་པར་བཞག །
ལྕེ་རོ་ཞིམ་པ་ལ་མི་ཆགས། མི་ཞིམ་པ་ལ་མི་སྡང་། རང་སར་འཛིན་མེད་སྟོང་པར་བཞག །ལུས་རེག་བྱ་
འཇམ་པ་ལ་མི་ཆགས། རྩུབ་པ་ལ་མི་སྡང་། རང་སར་འཛིན་མེད་སྟོང་པར་བཞག །སེམས་དགའ་བ་འ
མི་ཆགས། མི་དགའ་བ་ལ་མི་སྡང་། རང་སར་འཛིན་མེད་སྟོང་པར་བཞག་གོ །ཧྲིལ་གྱིས་དྲིལ་བས་དབང་
པོ་ཚོགས་དྲུག་གི་ཡུལ་གྱི་སྣང་བ་འཛིན་མཁན་སེམས་ཡིན་པས་སྣང་བ་སེམས་སུ་ངོ་སྤྱད་དོ། །སེམས་
ལ་དངོས་པོ་དང་གཟུགས་ཁ་དོག་གང་ཡང་མ་གྲུབ་པས། སེམས་སྟོང་པར་ངོ་སྤྲད། སྣང་བ་སྟོང་པར་
ཤར་རང་གྲོལ་དུ་ངོ་སྤྲད་དོ། །གཉིས་པ་ནང་རྣམ་རྟོག་སྟོང་པར་ངོ་སྤྱད་པ་ནི་ཞེས་པ། ནང་གི་རྣམ་པར་
རྟོག་པ་དྲན་རིམ་མེད་པར་སྣང་བ་སྣ་ཚོགས་སུ་སྐྱེ་བ་འདི་ངོས་བཟུང་བ་མེད་པར་སྟོང་པར་ངོ་སྤྲད་པ་ནི།
རྣམ་རྟོག་འགྱུར་བྱེད་ཐམས་ཅད་ཅེས་པ། རྣམ་པར་རྟོག་པ་ཡུལ་ཅན་གང་ལས་སྐྱེ་དབང་པོ་ཚོགས་དྲུག་
གི་ཡུལ་ལས་སྐྱེས་ཡུལ་གྱི་རྗེས་སུ་འབྲང་ནས་སྐྱེ། ཡུལ་གཟུགས་སྡུག་མི་སྡུག་ལ་སོགས་པ་ལ་ཆགས་
སྡང་རྗེས་སུ་འབྲང་ནས་སྐྱེ། རྣམ་པར་རྟོག་པ་ཕྲ་རགས་ཀྱི་འགྱུ་བྱེད་འདི་སྐྱེ་འདི་མི་སྐྱེ་མེད་པར་སྐྱེའོ། །
ངོ་བོ་སྟོང་པ་ཡིན་ པས་ཞེས་པ། རྣམ་པར་རྟོག་པ་གང་ཅི་སྐྱེས་འབྱུང་། དེ་ཀ་རང་དག་གི་ངོ་བོའམ་རྩ་བ་
དེ་ལ་ངོས་བཟུང་མེད་པར་སྟོང་པ་ཡིན་པས། རང་དངས་རང་གྲོལ་སྟོང་པར་བཞག་གོ་ཞེས་པ། རྣམ་པར་
རྟོག་པ་ཕྲ་རགས་གང་སྐྱེས་ཀྱང་མི་བསྒྱུར། མི་བཅོས་མི་དགག་པར་གློད་ལ་རྗེས་ཕྱིར་མི་འབྲང་བར་
རང་དངས་སུ་སྟོང་པར་བཞག །ཆུ་ལ་ཆུ་བུར་ཐིམ་པའམ། མཚོ་ལ་ཁ་བ་བབ་པའམ། བ་མོ་ལ་ཉི་མ་
- 528



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
(༣༡༣བ)ཕོག་པ་ལྟར། སེམས་ལ་དངོས་པོ་དང་གཟུགས། ཁ་དོག་གང་ཡང་མ་གྲུབ་པས་ནམ་མཁའི་
སྤྲིན་ལྟར། རྣམ་རྟོག་གང་བྱུང་ཡང་གཞི་སེམས་ཉིད་སྟོང་པ་ལས་བྱུང་། ཐིམ་ཀྱང་སེམས་ཉིད་སྟོང་པ་ལ་
ཐིམ། ལངས་ཀྱང་སེམས་ཉིད་སྟོང་པའི་ངང་ལས་ལངས། དངས་ཀྱང་སེམས་ཉིད་སྟོང་པའི་ངང་དུ་
དངས་པར་ངོ་སྤྲད་དོ། །གསུམ་པ་གསང་བ་དུག་ལྔ་སྟོང་པར་ངོ་སྤྲད་པ་ནི་ཞེས་པ། དུག་ལྔ། འདོད་
ཆགས་ཞེ་སྡང་གཏི་མུག་ང་རྒྱལ་ཕྲག་དོག་ལྔ་པོ་འདི། དབང་པོ་ཚོགས་དྲུག་གི་ཡུལ་ལ་བརྟེན་ནས་སྐྱེ་སྟེ་
དགྲ་སྡང་བ་དང་། ཚིག་མི་སྙན་པ་ལ་བརྟེན་ནས་ཞེ་སྡང་སྐྱེ། གཉེན་བྱམས་པ་དང་། གཟུགས་སྡུག་པ་
ལ་བརྟེན་ནས་འདོད་ཆགས་སྐྱེ། རང་བས་ངན་པ་དང་རང་གི་ཡོན་ཏན་ལ་བརྟེན་ནས་ང་རྒྱལ་སྐྱེ། རང་
དང་མཉམ་པ་དང་གཞན་གྱི་ཡོན་ཏན་ལ་བརྟེན་ནས་ཕྲག་དོག་སྐྱེ། དེ་ཐམས་ཅད་མ་རིག་པ་ལས་བྱུང་
བས། གཏི་མུག་གིས་ཐམས་ཅད་ལ་ཁྱབ་པར་ཡོད་དོ། །དུག་ལྔ་པོ་དེ་ཡང་རང་བཞིན་མེད་པ་ཡིན་པས་
སྟོང་པར་སྤྱད་པ་ནི། དུག་ལྔའི་རྩ་བ་སྟོང་པ་ཡིན་པས་ཞེས་པ། དུག་ལྔ་པོ་དེ་རང་གི་ངོ་བོས་སྟོང་པས་གང་
གི་ཡང་ངོས་བཟུང་མེད་པ་དེ། དངོས་པོ་དང་མཚན་མར་མ་གྲུབ་པ་ཡིན་ནོ། །མི་སྤང་ཞེས་པ། དུག་ལྔ་པོ་དེ་
ཡང་སྤངས་པས་མི་སྤོངས། གཞི་རང་ཆས་སུ་ཡོད་པ་ཡིན། མི་བསྒྱུར་ཞེས་པ། བསྒྱུར་བས་མི་འགྱུར་ཏེ་
རིག་པའི་རྩལ་ལས་འཆར་བ་ཡིན་ནོ། །སྐྱེ་གྲོལ་དུས་མཉམ་ཞེས་པ། དུག་ལྔ་སྐྱེས་པ་དང་གྲོལ་བ་དུས་
མཉམ་སྟེ། ཞེ་སྡང་ཧྲི་ལ་སྐྱེས་པའི་དུས་སུ་ཞེ་སྡང་འབྱུང་བས་སྟོང་སྟེ། འདི་ནས་འབྱུང་བྱ་བ་མེད། ཞེ་སྡང་
སྐྱེ་བའི་ཡུལ་གྱིས་སྟོང་སྟེ། འདི་ལས་སྐྱེས་བྱ་བ་མེད། ཡུལ་གང་ལ་ཡང་རང་བཞིན་མེད་པར་སྟོང་། ཞེ་སྡང་
རང་གི་ངོ་བོས་སྟོང་སྟེ། དངོས་པོ་དང་མཚན་མར་མ་གྲུབ། མ་སྤངས་མི་གནས་སྟོང་པར་ངོ་སྤྱད་ཅེས་པ།
ཞེ་སྡང་སྤང་དུ་མེད་དེ་རང་བྱུང་རང་ཤར། ཞེ་སྡང་མི་གནས་ཏེ་རང་སར་གྲོལ་བས་ཆོས་ཉིད་སྟོང་པའི་
(༣༡༤ན)ངང་ལ་གནས་སོ། །འདོད་ཆགས། གཏི་མུག །ང་རྒྱལ། ཕྲག་དོག་རྣམས་ཀྱང་དེ་ལྟར་མ་སྤངས་
ལ་མི་གནས་པར་རང་གྲོལ་ལོ། །གདམས་ངག་གིས་ངོ་སྤྲད་ན། དུག་ལྔའི་རྩ་བ་སྟོང་པ་ཡིན་པས། ཐ་
མལ་གྱི་ཉོན་མོངས་པའི་རྗེས་སུ་མི་འབྲངས། སྐྱེས་ཀྱང་སྟོང་པའི་ངང་ལས་སྐྱེས། གྲོལ་ཡང་སྟོང་པའི་
ངང་དུ་གྲོལ། མ་སྤངས་ཏེ་མ་འགགས་པར་རང་ཤར། མི་གནས་ཏེ་རྗེས་མེད་སྟོང་པར་གྲོལ་ལོ། །བཞི་
- 529 -



མ་ཎི་བཀའ་འབུམ།
པ་དོན་ལྟ་བ་སྟོང་པ་སེམས་ཉིད་ངོ་བོས་སྟོང་པ། མཐའ་བྲལ་རྟེན་མེད་དུ་ངོ་སྤྲད་ཅེས་པ། དོན་གྱི་ངོ་སྤྲད་
པ་ཡིན་ཏེ། ལྟ་བའི་ངོ་བོ་གང་ཡིན་ན། ལྟ་བ་ཆོས་ཉིད་སྟོང་པ་ཅིར་ཡང་ངོས་བཟུང་མེད་པ་ཡིན། ལྟ་བ་དེ་
ལོག་ན་མེད། སེམས་ཉིད་ངོ་བོ་སྟོང་པ་ཡོད་པ་དང་། མེད་པ་དང༌། རྟག་ཆད་ཀྱི་མཐའ། ཡིན་མིན་གྱི་
མཐའ་གར་དང་ཡང་ཐལ་བ། དེ་ན་བཅར་མེད་པ། ཤེས་བརྗོད་ཀྱི་ཡུལ་ལས་འདས་དེ། ཐུགས་རྗེ་ཆེན་
པོའི་ལྟ་བ་ངོ་བོ་མཐའ་བྲལ་རྟེན་མེད་དུ་ངོ་སྤྲད་དོ། །
ལྔ་པ་རྟགས་སེམས་ཉིད་སྟོང་པ་བསྒོམ་པ། གསལ་ལ་འཛིན་མེད་དུ་ངོ་སྤུད་ཅེས་པ། རྟགས་ཀྱི་
ངོ་སྤྱད་སྒོམ་པ་ཡིན་ཏེ། བསྒོམ་པའི་ངོ་བོ་གང་ཡིན་སེམས་ཉིད་སྟོང་པ་ཡིན། སེམས་དེ་ངོ་བོ་སྟོང་པས་གང་
དུ་ཡང་མ་གྲུབ་སྟོང་སེམས་གནས་པ་ཡིན། རང་བཞིན་འགག་པས་གང་ལ་ཡང་སེང་ངེ་གནས་པ་ཡིན།
མཚན་ཉིད་སྟོང་གསལ་གང་གི་ཡང་འཛིན་པ་མེད་པར་གནས་པ་ཡིན། དེ་ལོགས་ན་མེད་པར་རང་རྒྱུད་
ལ་ཉམས་སུ་མྱོང་བ་དེ་ཐུགས་རྗེ་ཆེན་པོའི་བསྒོམ་པ་གསལ་སྟོང་འཛིན་མེད་དུ་ངོ་སྤྲད་དོ། །དྲུག་པ་མཚོན་
པ་རིག་སྟོང་དབྱེར་མེད། དུས་རྟག་ཏུ་དེ་དང་མི་འབྲལ་བར་ངོ་སྤྱད་ཅེས་པ། མཚོན་པ་སྤྱོད་པ་ལ་ངོ་སྤྲད་
མིན་ཏེ། སྤྱོད་པའི་ངོ་བོ་གང་ཡིན་ན་རང་གི་རིག་པ་རང་གི་སར་ངོ་ཤེས་པ་ཡིན། ངོ་བགང་དུ་ཤེས་ན༔ རིག་
པ་སྟོང་པར་ངོ་ཤེས། རིག་པ་ལ་གང་ཤར་ཀྱང་རྩ་བ་སྟོང་པ་ཡིན། བྱེད་པ་མི་འགགས། གང་ལ་ཡང་དེ་ཁོ་
ནར་མི་འཛིན། དུས་(༣༡༤ བ)རྟག་ཏུ་འགྲོ་འཆག་ཉལ་འདུག་བྱ་བ་བྱེད་པ་ཇི་ལྟར་ག།ནས་ཀྱང་རིག་སྟོང་
དབྱེར་མེད་ཀྱི་དོན་ལས་མི་འདའ་བ་དེ་ལ། ཐུགས་རྗེ་ཆེན་པོའི་སྤྱོད་པ་ཤུགས་འབྱུང་འགག་མེད་རང་
ཤར་རང་གྲོལ་དུ་སྤྱོད་པ་ཡིན་པར་ངོ་སྤྲད་པ་ཡིན་ནོ། །ལྔ་པ་ཟས་བདུད་རྩི་སྨན་གྱི་འཁོར་ལོ་ལ་དྲུག་
ཅེས་པ། དང་པོ་ཕྱི་ཟས་བདུད་རྩི་སྨན་གྱི་འཁོར་ལོ་དང༌། གཉིས་པ་ནང་ཟས་ཚོགས་ཀྱི་འཁོར་ལོ་དང་།
གསུམ་པ་གསང་བ་ཟས་ཚོགས་ཀྱི་འཁོར་ལོ་དང་། བཞི་པ་དོན་གྱི་ཟས་ཀྱི་འཁོར་ལོ་དང༌། ལྔ་པ་རྟགས་
ཀྱི་ཟས་ཚོགས་ཀྱི་འཁོར་ལོ་དང་། དྲུག་པ་མཚོན་པའི་ཟས་ཚོགས་ཀྱི་འཁོར་ལོའོ། །དེ་ལ་ཕྱི་ཟས་བདུད་རྩི་
སྨན་གྱི་འཁོར་ལོ་ནི། །རང་ཟས་གང་ཟག་ཡང་རུང་སྟེ། བདག་ཉིད་ཐུགས་རྗེ་ཆེན་པོར་སྐད་ཅིག་གིས་
བསྐྱེད་ལ། ཨོཾ་ཨཱཿཧཱུྃ་ཨོཾ་མ་ཎི་པདྨེ་ཧཱུྃ་ཞེས་ཐེབས་གསུམ་བརྗོད་པས། དང་པོར་ཟས་ཀྱི་གཙང་སྨེ་དང་རྣམ་
-530 -



རྩི་
ག་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
པར་རྟོག་པ་ཐམས་ ཅད་ སྦྱངས། གཉིས་པས་མང་དུ་སྤེལ། གསུམ་པས་ཟས་ལ་འདོད་ཡོན་ལྷ་མོ་
གཟུགས་ཀྱི་ལྷ་མོ་དཀར་མོ་མེ་ལོང་ཐོགས་པ་མང་པོ་བྱུང་ནས། བླ་མ་དང་ཐུགས་རྗེ་ཆེན་པོའི་ལྷ་ཚོགས་
རྣམས་ཀྱི་སྤུན་མཉེས་པར་མཛད། སྒྲའི་ལྷ་མོ་སེར་མོ་པི་ཝཾ་ཐོགས་པས་སྙན་མཉེས་པར་མཛད། དྲིའི་ལྷ་
མོ་སྔོན་མོ་སྤོས་ཐོགས་པས་ཤངས་མཉེས་པར་མཛད། རོའི་ལྷ་མོ་དམར་མོ་ཞལ་ཟས་ཐོགས་པས་ལྗགས་
མཉེས་པར་མཛད། རེག་བྱའི་ལྷ་མོ་ལྗང་གུ་ལྷའི་ན་བཟའ་པཉྩལི་ཀ་ཐོགས་པས་སྐུ་མཉེས་པར་མཛད།
ཆོས་ཀྱི་ལྷ་མོ་མཐིང་ག་རྡོ་རྗེ་ཐོགས་པ་མང་པོ་བྱུང་ནས། བླ་མ་དང་ཐུགས་རྗེ་ཆེན་པོའི་ལྷ་ཚོགས་རྣམས་
ཀྱི་ཐུགས་མཉེས་པར་མཛད་དོ། །དེ་ནས་ལྷ་མོ་དེ་རྣམས་བདག་གི་ཐུགས་ཀར་བསྡུས་པས་བདེ་བ་སྐྱེས་
པར་བསྒོམ་མོ། །ཟས་ཚོགས་ལྷ་ལ་འབུལ་བ་ནི་ཞེས་པ། ཟས་ཀྱི་ཕུད་དང་ཡི་དམ་གྱི་ལྷ་དང་བླ་མ་ལ་
འབུལ་བ་ནི། ཟས་ཨོཾ་ཨཱ་ཧཱུྃ་གིས་བདུད་རྩིར་བྱིན་གྱིས་བརླབ་ལ་ཞེས་པ། ཨོཾ་ཨཱཏྟཱ་ཧཱུཾ་ལན་གསུམ་གྱིས་
གོང་ལྟར་བྱིན་གྱིས་བརླབ་པས་བདུད་རྩི་དཀར་མེར་སོང་རོ་མཆོག་བརྒྱ་དང་(༣༡༥ན)ལྡན་པའི་ཕུད་
ཀྱིས་བླ་མ་དཀོན་མཆོག་མཆོད་ཅེས་པ། ཕུད་གསུམ་བཅད་ལ། དང་པོ་བླ་མ་ལ་དབུལ། བོར་མས་དཀོན་
མཆོག་མཆོད། ཐ་མ་རིགས་དྲུག་ལ་སྦྱིན་གཏོང་དུ་བསྔོའོ། །གཉིས་པ་ནང་ཟས་ཚོགས་ཀྱི་འཁོར་ལོ་ཞེས་
པ། ནང་ཟས་ཚོགས་ཀྱི་འཁོར་ལོ་བྱས་ལ། བླ་མ་ཡི་དམ་མཁའ་འགྲོ་ཐུགས་དམ་བསྐང་བར་བྱ་བ་ནི།
ཟས་བདུད་རྩིར་བྱིན་གྱིས་བརླབས་ལ་ཞེས་པ། ཨོཾ་ཨཱ༔ཧཱུྃ་གི་ཟས་བདུད་རྩིར་དཀར་མེར་སོང་བར་བསམས་
ལ། ཕུད་གཉིས་བཅད་ལ་ཡི་དམ་ལྷ་དང་མཁའ་འགྲོ་མཆོད་ཅེས་པ། གཅིག་ཡི་དམ་ལྷ་ཐུགས་རྗེ་ཆེན་
པོ་ལ་མཆོད། གཅིག་ཡེ་ཤེས་ཀྱི་མཁའ་འགྲོ་མ་དང་ཆོས་སྐྱོང་རྣམས་ལ་མཆོད་དོ། །གསུམ་པ་གསང་བ་
ཟས་ཚོགས་ཀྱི་འཁོར་ལོ་ཞེས་པ། གསང་བ་ཟས་ཚོགས་ཀྱི་འཁོར་ལོ་བྱས་ལ། རང་ཐུགས་རྗེ་ཆེན་པོར་
བསྒོམ་ལ་མཆོད་པ་ནི། ཟས་བདུད་རྩིར་བྱིན་གྱིས་བརླབས་ལ་ཞེས་པ། ཟས་ལ་ཨོཾ་ཨཱཧཱུྃ་ཨོཾ་མ་ཎི་པདྨེ་
ཧཱུྃ་ཞེས་ པས་བདུད་རྩིར་དཀར་མེར་སོང་བར་བསམས་ལ། ལག་པ་གཡོན་པ་འདོད་ཡོན་ལྷ་མོ་ལྔས་
ཞེས་པ། ལག་པ་གཡོན་པའི་སོར་མོ་ལྔ། བདུད་རྩི་སྟོབ་པའི་འདོད་ཡོན་གྱི་ལྷ་མོ་ལྔས་རང་ཐུགས་རྗེ་ཆེན་
པོར་མཆོད་ཅེས་པ། ལྷ་འཕྲུལ་དགའི་ཚུལ་དུ་རང་ལས་སྤྲུལ་ནས་རང་མཆོད་པས། བདུད་རྩིས་སྙིང་གའི་
-531 -



མ་ཎི་བཀའ་འབུམ།
ཡེ་ཤེས་སེམས་དཔའ་མཉེས་རྩ་སྦུབས་ཐམ
ཐམས་ཅད་གང་བས་བདེ་སྟོང་རྒྱུད་ལ་སྐྱེས་པར་
ས་པར་བསམ་མོ།
བཞི་པ་དོན་གྱི་ཟས་ཚོགས་ཞེས་པ། །དོན་ཆོས་ཉིད་རོལ་པའི་ཟས་ཚོགས། ཟས་བདུད་རྩི་དྲི་མ་མེད་པ་
ཞེས་པ། ཟས་ལ་སོགས་པའི་འདོད་པའི་ཡོན་ཏན་ཐམས་ཅད་རྣམ་རྟོག་གི་བདུད་ལ་ཡེ་ཤེས་ཀྱི་བདུད་
རྩི་སྦུར་བས་གཙང་སྨེའི་དྲི་མ་མེད་པའོ། །ཆོས་ཉིད་ཀྱི་རོལ་པ་ལ་ཞེས་པ། ཆོས་ཉིད་བྱང་ཆུབ་ཀྱི་སེམས་
མ་བཅོས་ལྷུན་གྱིས་གྲུབ་པའི་རོལ་པ་ཡིན་པས། སྤྱོད་པ་ཞེན་པ་མེད་པར་སྤྱོད་ཅེས་པ་རང་ཤར་དུ་སྤྱོད་
རང་གྲོལ་དུ་ཞེན་པ་མེད། རང་སྣང་ལ་འཛིན་པ་མེད་པར་སྤྱོད་པའོ། །ལྔ་པ་(༣༡༥བ)རྟགས་ཀྱི་ཟས་
ཚོགས་ཞེས་པ། རྟགས་ཡེ་ཤེས་རང་ཤར་གྱི་ཟས་ཚོགས་ནི། ཟས་ཡེ་ཤེས་ཀྱི་རོལ་པ་ཞེས་པ། ཟས་རང་
རིག་པ་ཡེ་ཤེས་ཀྱི་རོལ་པ་རང་བྱུང་དུ་ཤར་བར། མ་འགགས་རང་སྣང་རིས་མེད་ཀྱི་ངང་དུ་སྤྱོད་ཅེས་པ།
སྣང་བ་མ་འགགས་རང་སྣང་ཕྱོགས་རིས་མེད་པ་ལ། རང་གྲོལ་འཛིན་མེད་ཞེན་མེད་ཀྱི་ངང་དུ་སྤྱོད་པ་ལ་
བྱའོ། །དྲུག་པ་མཚོན་པའི་ཟས་ཚོགས་ཞེས་པ། མཚོན་པ་སྣང་སྲིད་མ་བཅོས་རང་བྱུང་གིས་ཚོགས་ནི།
སྣང་བ་རྒྱ་ཡན་ལ་ཞེས་པ། འདི་ལྟར་གྱི་སྣང་བ་དབང་པོ་ཚོགས་དྲུག་གི་ཡུལ་དུ་མ་བཅོས་རྒྱ་ཡན་དུ་རང་
ཤར་བ་ལ། ཟས་སྐོམ་ཐམས་ཅད་ཅེས་པ་ཟས་ཀྱི་རྣམ་པ་བཟར་བཏུབ་ཙམ་ཐམས་ཅད་སྐོམ་གྱི་རྣམ་པ་
བཏུང་དུ་བཏུབ་ཙམ་ཐམས་ཅད་རང་བྱུང་རང་ཤར་དུ་མཆོད་ཅེས་པ། མ་འགགས་ཏེ་རང་བྱུང་དེ་སྐྱེ། མ་
བཀག་སྟེ་རང་ཤར་དུ་སྣང་། མ་ཞེན་ཏེ་རང་གྲོལ་དམིགས་པ་མེད་པར་མཆོད་པར་བྱའོ། །དྲུག་པ་སྤྱོད་
ལམ་བག་ཡངས་ཀྱི་འཁོར་ལོ་ལ་དྲུག་ཅེས་པ་དང་པོ་གནས་བག་ཡངས་དང་། གཉིས་པ་ལུས་བག་
ཡངས་དང་། གསུམ་པ་ངག་བག་ཡངས་དང་། བཞི་པ་སེམས་བག་ཡངས་དང་། ལྔ་པ་སྤྱོད་པ་བག་ཡངས་
དང་། དྲུག་པ་སྙིང་རྗེ་བག་ཡངས་སོ། །དེ་ལ་དང་པོ་གནས་བག་ཡངས་ནི་ཞེས་པ། ཐུགས་རྗེ་ཆེན་པོ་
བསྒོམས་པ་ལ་གནས་རང་གི་འདུག་ས་དབེན་པ་བག་ཡངས་པ་བསྟེན་ཏེ། རི་ཁྲོད་དམ། དགོན་པའམ།
ནགས་ཁྲོད་བསྟེན་ནོ་ཞེས་པ། ཕྱིའི་རི་ཁྲོད་རི་གསེབ། ནང་གི་རི་ཁྲོད་ལུས། གསང་བའི་རི་ཁྲོད་རང་
སེམས་སོ། །ཕྱིའི་དགོན་པ་ཡུལ་ལས་འགོལ་བ། ནང་གི་དགོན་པ་རང་གཅིག་པུར་འདུག་པ། གསང་
བའི་དགོན་པ་ཐ་མལ་གྱི་རྟོག་པ་ལས་ཐག་བསྲིང་པའོ། །ཕྱིའི་ནགས་ཁྲོད་ཤིང་གསེབ། ནང་གི་ནགས་
-532 -



སངས་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཁྲོད་མི་མེད་པ། གསང་བའི་ནགས་ཁྲོད་རྣམ་རྟོག་དུག་ལྔ་རང་ཤར་རང་གྲོལ་དུ་བསྒོམ། གཉིས་པ་ལུས་
བག་ཡངས་ནི་ཞེས་པ། ཐུགས་རྗེ་ཆེན་པོར་བསྒོམས་ནས་ལུས་མ་བཅོས་པར་གང་བདེར་བག་ཡངས་སུ་
དགྱེར་ཏེ། སྤྱོད་(༣༡༦ན)ལམ་སྤྱི་བདེར་གྱུར་རོ་ཞེས་པ། ལུས་ལྷོད་ལ་ཕྱིའི་ལུས་བག་ཡངས་སྐྱིལ་ཀྲུང་
བརྐྱང་བསྐུམ་ཉལ་འདུག་གང་བདེར་གློད། །ནང་གི་ལུས་བག་ཡངས། ལུས་ལྷའི་རང་བཞིན་དུ་གསལ་
སྟོང་ངང་ལ་གནས། གསང་བའི་ལུས་བག་ཡངས། ལུས་ལ་ཆགས་ཞེན་གཅེས་འཛིན་མི་བྱ་བར་རང་སར་
བཞག་གོ །གསུམ་པ་ངག་བག་ཡངས་ཞེས་པ། ཐུགས་རྗེ་ཆེན་པོ་བསྒོམས་ནས་ངག་མ་བཅོས་བག་ཡངས་
སུ་དགྱེར་ཏེ། ཅི་བདེར་སྨྲ་བར་དབྱངས་དང་གླུར་བླང་ངོ་ཞེས་པ། ཕྱིའི་ངག་བག་ཡངས་ཆོས་དང་
རོལ་ལ་ཅི་བདེར་སྨྲས་ལ། གཞན་གྱི་ཞེ་མི་བཅད་སུན་མི་འབྱིན། ནང་གི་ངག་བག་ཡངས། གསོལ་བ་
བཏབ་ཅིང་ཡི་གེ་དྲུག་པ་དབྱངས་སུ་བླངས་ལ་གཞན་གྱི་དགེ་བསྐུལ་བྱའོ། །གསང་བའི་ངག་བག་
ཡི་གེ་དྲུག་པ་སྣང་གླུར་བླངས་ལ། རང་གི་ཡིད་སྟོང་ལ་མནན་གཞན་གྱི་ཡིད་བསྐུལ་ལོ། །བཞི་པ་སེམས་
བག་ཡངས་ནི་ཞེས་པ། ཐུགས་རྗེ་ཆེན་པོའི་རྣལ་འབྱོར་པས་སེམས་མ་བཅོས་པར་བག་ཡངས་སུ་དགྱེར་
ཏེ། མ་བཅོས་རང་གྲོལ་ལྷུག་པར་བཞག་གོ་ཞེས་པ། ཕྱིའི་སེམས་མ་བཅོས་པར་ཐ་མལ་གྱི་ཤེས་པ་གློད་
ལ་བཞག །ནང་གི་སེམས་བག་ཡངས་རྣམ་པར་རྟོག་པ་མ་བཀག་པ་རང་བྱུང་རང་གྲོལ་དུ་བཞག །གསང་
བའི་སེམས་བག་ཡངས། དུག་ལྔ་མ་བསྒྱུར་རང་སངས་སུ་རྗེས་མེད་ལྷུག་པར་བཞག་གོ །ལྔ་པ་སྤྱོད་ལ
བག་ཡངས་ཞེས་པ། ཐུགས་རྗེ་ཆེན་པོའི་མཛད་སྤྱོད་ལམ་རང་བྱུང་བག་ཡངས་སུ་དགྱེར་ཏེ། མ་བཅོས་
རང་ཤར་དང་མི་འབྲལ་བར་ལམ་དུ་དགྱེར་རོ་ཞེས་པ། ཕྱིའི་སྤྱོད་ལམ་བག་ཡངས། ལུས་ངག་མ་བཅོས་
རི་ཤུགས་བྱུང་འགག་མེད་དུ་ལམ་དུ་དགྱེར། ནང་གི་སྤྱོད་ལམ་བག་ཡངས། ཐ་མལ་ཤེས་པའི་རྗེས་
ཕྱིར་མི་འབྲང་བར་གང་ཡང་རང་ཤར་རང་གྲོལ་སྤང་བླང་དགག་སྒྲུབ་མེད་པར་ལམ་དུ་དགྱེར་རོ། །གསང་
བའི་སྤྱོད་ལམ་བག་ཡངས་ནི། ཅི་ཕྱེད་གར་འདུག་གར་འགྲོ་ཡང་། ལུས་ལྷ་(༣༡༦བ)ངག་སྔགས། སེམས་
ཉིད་མ་བཅོས་ཆོས་ཀྱི་སྐུ་དང་མི་འབྲལ་བར་བྱའོ། །དེ་ཡན་ཆད་གང་བསྒོམ་ན་འཁོར་ལོ་རྣམ་པ་དྲུག་
བསྒོམས་པའི་བཤད་པ་འཕྲུལ་གྱི་དུམ་བུའོ། །
་ལམ་
པར་
- 533 -



མ་ཎི་བཀའ་འབུམ།
A
ཨོཾ་མ་ཎི་པདྨེ་ཧཱུཾ། སྤྱི་དོན་གཉིས་པ་ཉམས་སུ་གང་ལེན་ན། འཁྱེར་སོ་རྣམ་པ་དྲུག་ཉམས་སུ་ལེན་
ཞེས་པ། དེ་ལ་དང་པོ་ལུས་ལྷའི་འཁྱེར་སོ་དང་། གཉིས་པ་ངག་སྔགས་ཀྱི་འཁྱེར་སོ་དང་། གསུམ་པ་ཡིད་
ཆོས་ཉིད་ཀྱི་འཁྱེར་སོ་དང་། བཞི་པ་སྣང་བ་སྐུའི་འཁྱེར་སོ་དང་། ལྔ་པ་གྲགས་པ་གསུང་གི་འཁྱེར་སོ་དང་།
དྲུག་པ་དྲན་རྟོགས་ཐུགས་ཀྱི་འཁྱེར་སོའོ། །དེ་ལ་དང་པོ་ལུས་ལྷའི་འཁྱེར་སོ་ནི་ཞེས་པ་དང་པོ་ལུས་ཐ་
མལ་ཤ་ཁྲག་གི་གདོས་པ་ཅན་འདིའི་ཞེན་པ་བཟློག་པའི་དོན་དུ། ལུས་ལྷ་ཐུགས་རྗེ་ཆེན་པོར་བསྒོམས་
ལ་ཞེས་པ། རང་གི་ལུས་ཐུགས་རྗེ་ཆེན་པོར་བསྒོམ་པ་དེ་ལྷ་ཉིད་རང་ལ་རང་ཉིད་ལྷ། ལྷ་དང་རང་གཉིས་
སུ་མེད་དོ། །སྣང་ལ་རང་བཞིན་མེད་པར་འཁྱེར་ཞེས་པ། ལྷ་དེ་གདོས་པ་ཅན་མ་ཡིན་ཏེ། མེ་ལོང་ནང་གི་
གཟུགས་བརྙན་ལྟར་སྣང་ལ་རང་བཞིན་མེད་པར་འཁྱེར་རོ། །གཉིས་པ་སྔགས་ཀྱི་འཁྱེར་སོ་ནི་ཞེས་པ།
ངག་སྨྲ་བརྗོད་སྣ་ཚོགས་སུ་ཟེར་བའི་ཐ་མལ་པ་འདིའི་ཞེན་པ་བཟློག་པའི་དོན་དུ་ངག་སྔགས་ཟློས་པ་
ཡིན་ཏེ། ཨོཾ་མ་ཎི་པདྨེ་ཧཱུཾ་ཞེས་པ་ཨོཾ་ཡེ་ཤེས་རྣམ་པ་ལྔ། མ་ཆོས་ཉིད་ཀུན་གྱི་གཞི་མ། ཎི་འཁོར་བ་མྱ་
ངན་ལས་འདས་པར་ལོག་པ། པད་འཁོར་འདས་དབྱེར་མི་ཕྱེད་པ། མེ་ལས་དང་ཉོན་མོངས་པ་བསྲེག་
པ། ཧཱུཾ་ཐུགས་རྣམ་པར་མི་རྟོག་པའི་ཡེ་ཤེས་སོ། །ཡི་གེ་དྲུག་པ་བཟླས་པས་ཞེས་པ། ཐུགས་རྗེ་ཆེན་པོའི་
ཡང་སྙིང་ཡིག་འབྲུ་དྲུག་པ་འདི། ངག་ཐ་མལ་གྱི་སྨྲ་བརྗོད་དུ་མ་སོང་བར་བཟླས་ནས། གྲག་སྟོང་བྲག་
ཆ་ལྟ་བུར་འཁྱེར་ཞེས་པ། སྔགས་ཀྱི་སྒྲ་རང་བྱུང་དུ་གྲག །རང་སངས་སུ་སྟོང་། དཔེར་ན་བྲག་ཅ་བྲག་
ལས་གྲག་ཀྱང་། བྲག་གིས་བརྗོད་མེད་པར་སྟོང་པ་དང་འདྲ་བར། བདག་གིས་བརྗོད་ཀྱང་རང་བྱུང་རང་
སངས་སུ་སྟོང་ངོ༌། །གསུམ་པ་ཡིད་ཆོས་ཉིད་ཀྱི་འཁྱེར་སོ་ནི་ཞེས་( ༣༡༧ན)པ། ཡིད་ཐ་མལ་གྱི་འགྱུ་
བྱེད་རྟོག་པ་ཅན་གྱི་ཞེན་པ་བཟློག་པའི་དོན་དུ། ཡིད་ཆོས་ཉིད་རང་བྱུང་གི་ཡེ་ཤེས་སུ་འཁྱེར་ཏེ། ཡིད་
རང་གྲོལ་རང་གསལ་རྟོག་མེད་དུ་བཞག་གོ་ཞེས་པ། ཡིད་ཀྱི་འགྱུ་བ་རྣམ་རྟོག་ཕྲ་རགས་གང་སྐྱེས་ཀྱང་
རྗེས་སུ་མི་འབྲང་བར་གློད་ལ་རང་གྲོལ་རྟོག་མེད་རང་གསལ་རང་བྱུང་ཡེ་ཤེས་སུ་བཞག་གོ །བཞི་པ་
སྣང་བ་སྐུའི་འཁྱེར་སོ་ཞེས་པ། སྣང་བ་སྣ་ཚོགས་གཟུགས་ཀྱི་ཞེན་པ་བཟློག་པའི་དོན་དུ་སྣང་བ་ལྷ་སྐུ་
རིང་པོར་འཁྱེར་ཏེ། སྣང་བ་ཅིར་སྣང་ཐམས་ཅད་ཐུགས་རྗེ་ཆེན་པོའི་སྐུའི་ངོ་བོར་འཁྱེར་རོ་ཞེས་པ། ཕྱི་
- 534 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྣོད་ཀྱི་འཇིག་རྟེན་འདི་ལྟར་སྣང་བ་ཐམས་ཅད་ཐུགས་རྗེ་ཆེན་པོའི་ཞིང་ཁམས་ལ། ནང་བཅུད་ཀྱི་སེམས་
ཅན་སྐྱེ་འགྲོ་གཟུགས་སུ་སྣང་བ་ཐམས་ཅད་ཐུགས་རྗེ་ཆེན་པོའི་ལྷ་ཚོགས་ཀྱི་ངོ་བོར་འཁྱེར་རོ། །ལྔ་པ་
གྲག་པ་གསུང་གི་འཁྱེར་རོ་ཞེས་པ། སྒྲ་སྣ་ཚོགས་པ་ཐ་མལ་པའི་ཞེན་པ་ཟློག་པའི་དོན་དུ། སྒྲར་གྲག་
པ་ཐམས་ཅད་ཡི་གེ་དྲུག་པའི་སྒྲར་འཁྱེར་ཞེས་པ། ནང་བཅུད་ཀྱི་སེམས་ཅན་ཀྱི་སྐད་དང་ཕྱི་འབྱུང་བ་
རྟེན་འབྲེལ་གྱི་སྒྲ་ཐམས་ཅད་ཨོཾ་མ་ཎི་པདྨེ་ཧཱུཾ་ཞེས་པའི་སྒྲའི་རང་བཞིན་དུ་འཁྱེར་རོ། །དྲུག་པ་དྲན་རྟོག་
ཐུགས་ཀྱི་འཁྱེར་སོ་ནི་ཞེས་པ། ཐ་མལ་གྱི་དྲན་པ་དང་རྟོག་པ་འདི་སྐྱེ་འདི་མི་སྐྱེ་མེད་པར་བར་མཚམས་
མེད་པར་འབྱུང་བ་འདི། ཐུགས་རྗེ་ཆེན་པོའི་ཐུགས་ཆོས་ཉིད་འགྲོལ་དུ་འཁྱེར་རོ། །ཅི་དྲན་ཅི་འགྱུས་
ཐམས་ཅད་རང་ཤར་རང་གྲོལ་ཆོས་ཉིད་དུ་འཁྱེར་རོ་ཞེས་པ། རྣམ་པར་རྟོག་པ་ཅི་དྲན་ཅི་འགྱུས་ཀྱང་
འདས་པའི་རྗེས་མི་བཅད། རང་ཤར། ད་ལྟར་གྱི་རྗེས་མི་བཅད། རང་གྲོལ། མ་འོངས་པའི་སྡུན་མི་བསུ་
རང་བྱུང་ཆོས་ཉིད་གསལ་ཐེབས། ཡེ་ཤེས་ཀྱི་འབྱུང་འཇུག་བར་མཚམས་མེད་པ་ཡིན་ནོ། །དེ་ཡན་ཆད་
ནི་འཁྱེར་སོ་དྲུག་ཉམས་སུ་ལེན་པའི་བཤད་པ་འཕྲུལ་གྱི་དུམ་བུའོ། །
ཨོཾ་མ་ཎི་པདྨེ་ཧཱུཾ། སྤྱི་དོན་གསུམ་པ་བསྡུ་ན་གང་དུ་བསྡུ་ན་དགོངས་པ་དྲུག་ཏུ་བསྡུ་བ་ནི་ཞེས་པ།
དང་པོ་དབྱེ་བའི་དོན་ལ་དགོངས་ཏེ་ཡི་གེ་དྲུག་པ་བསྡུ་བ་དང་། གཉིས་པ་བསྡུ་བའི་དོན་ལ་དགོངས་ཏེ་
ཡི་གེ་དྲུག་གསུམ་ལ་བསྡུ་བ་དང༌། གསུམ་(༣༡༧བ)པ་ཉམས་སུ་བླངས་པ་ལ་དགོངས་ཏེ་ལུས་ངག་
ཡིད་གསུམ་ལ་བསྡུ་བ་དང༌། བཞི་པ་བྱིན་གྱིས་བརླབས་པ་ལ་དགོངས་ཏེ་གཡུང་དྲུང་འཁྱིལ་བ་ལ་བསྡུ་
བ་དང་། ལྔ་པ་སེམས་འཛིན་ལ་དགོངས་ཏེ་ཐིག་ལེ་དམར་པོ་ལ་བསྡུ་བ་དང་། དྲུག་པ་དེ་ཁོ་ན་ཉིད་ལ་
དགོངས་ཏེ་གནས་ལུགས་གཞི་ལ་བསྡུ་བའོ། །དང་པོ་དབྱེ་བའི་དོན་ལ་དགོངས་ཏེ་ཡི་གེ་དྲུག་ལ་བསྡུ་བ་
ནི་ཞེས་པ། ཐུགས་རྗེ་ཆེན་པོའི་ཆོས་ཐམས་ཅད་ལ་དབྱེ་བ་བསམ་གྱིས་མི་ཁྱབ་པ་ཅིག་ཡོད་ཀྱང་།
གསུང་གི་སྙིང་པོ་ཡི་གེ་དྲུག་པ་ལ་བསྡུས་ནས་གསུངས་སོ། །ཡི་གེ་དྲུག་པོ་གང་ཡིན་ན། ཨོཾ་མ་ཎི་པདྨེ་ཧཱུྃ་
ཞེས་པ་ཡིན་ནོ། །ཨོཾ་ཡེ་ཤེས་རྣམ་པ་ལྔ་ཞེས་པ། ཨ་ཆོས་ཀྱི་དབྱིངས་ཀྱི་ཡེ་ཤེས། ཐིག་ལེ་མེ་ལོང་ལྟ་
བུའི་ཡེ་ཤེས། ཟླ་ཚེས་མཉམ་ཉིད་ཀྱི་ཡེ་ཤེས། ན་རོ་སོ་སོར་རྟོག་པའི་ཡེ་ཤེས། ནཱ་ད་བྱ་བ་གྲུབ་པའི་ཡེ་
- 535 མ



མ་ཎི་བཀའ་འབུམ།
ཤེས་སོ། །མ་ཐུགས་རྗེ་ཀུན་ལ་ཁྱབ་པ་ཞེས་པ། འཕགས་པ་སྤྱན་རས་གཟིགས་ཀྱིས་ཐུགས་རྗེ་ཀུན་ལ་
སྙོམས་པས་མ་བཞིན་དུ་བརྩེ་བར་མཛད་པའོ། །ཎི་འཁོར་བ་རང་ལོག་ཅེས་པ། ཎི་ལོག་ཏུ་བྱུང་བ་དེ།
ཐུགས་རྗེ་ཆེན་པོས་འཁོར་བ་ན་སེམས་ཅན་གྱི་དོན་མཛད་ཀྱང་། འཁོར་བའི་སྐྱོན་གྱིས་མ་གོས་པར་
སེམས་ཅན་འཁོར་བའི་གནས་ནས་བླ་ན་མེད་པའི་གནས་སུ་འདྲེན་པའོ། །པད་ཐབས་དང་ཤེས་རབ་
ཅེས་པ། ཐབས་ཀྱི་ཞགས་པས་འཁོར་བ་ཐུགས་རྗེས་འཛིན་ལ། ད་ཤེས་རབ་ཀྱི་སྟོང་པའི་མཚོན་གྱིས་རྣམ་
རྟོག་གི་དྲ་བ་བཅད་ནས་འཁོར་བའི་གནས་སྟོངས་པར་བྱེད་པའོ། །མེ་ཡེ་ཤེས་རང་གསལ་ཞེས་པ།
ཡེ་
ཤེས་ཀྱི་མེ་རང་གསལ་རང་བྱུང་དུ་ཤར་བས། འཁོར་བའི་མ་རིག་པ་མུན་པ་དང་འདྲ་བ་སེལ་ཞིང་།
རྣམ་པར་རྟོག་པ་བུད་ཤིང་དང་འདྲ་བ་སྲེག་པར་བྱེད་དོ། །ཧཱུཾ་རྡོ་རྗེ་ལྟ་བུ་མི་འགྱུར་བའི་ཡི་གེ་ཞེས་པ།
ཐུགས་རྗེ་ཆེན་པོའི་ཐུགས་ཆོས་ཀྱི་དབྱིངས་སྟོང་པ་ཉིད་ཀྱི་རྡོ་རྗེ་དེ་སྙིང་རྗེ་དང་སྟོང་པ་དབྱེར་མེད་པས་
སེམས་ཅན་གྱི་དོན་ལ་མི་འགྱུར་བར་གནས་སོ། །
གཉིས་པ་བསྡུ་བའི་དོན་ལ་དགོངས་ཏེ་ཡི་གེ་དྲུག་གསུམ་ལ་བསྡུ་བ་ནི་ཞེས་པ། ཡི་གེ་དྲུག་པ་
བསྡུས་པས། ཨོཾ་ཨཱ༔ཧཱུྃ་གསུམ་ལ་(༣༡༨ན)བསྡུ། ཨོཾ་དང་ཧུཾ་བར་གྱི་ཡི་གེ་བཞི་ཨཱལ་བསྡུ། ཨཱཋསྐྱེ་བ་མེད་
པའི་ངང་དུ་བསྡུའོ་ཞེས་པ། ཨོཾ་མ་ཎི་པདྨེ་ཧཱུཾ་ཞེས་པའི་ཡི་གེ་དྲུག་ཨོ་ལ་བསྡུ། ཨོཾ་ཨཱ་ལ་བསྡུ། ཨཱ་སྐྱེ་བ་
མེད་པའི་ཡི་གེ་སྤྲོས་པ་དང་བྲལ་བའི་དོན་སྐྱེ་བ་མེད་པའི་ངང་ལ་བསྡུའོ། །ཡི་གེ་གསུམ་ལ་བསྡུ་བ་ནི།
རླུང་འབྱིན་པ་ཨོཾ་ཞེས་པ། རླུང་ཕྱིར་འབྱིན་པ་ཐམས་ཅད་ཨོ་དུ་གནས་སོ། །གནས་པ་ཨཱཞེས་པ། རླུང་
བར་ན་གནས་པ་ཐམས་ཅད་ཨར་གནས་སོ། །འཇུག་པ་ཧཱུཾ་ཞེས་པ། རླུང་ནང་དུ་འཇུག་པ་ཐམས་ཅད་ཧཱུྃ་
དུ་གནས་སོ། །རླུང་འབྱུང་འཇུག་གནས་པ་དང་གསུམ་ལ་བསྡུའོ་ཞེས་པ། རླུང་འབྱུང་བ་ཨོཾ་འཇུག་པ་ཧཱུཾ།
གནས་པ་ཨོ་ཞག་གཅིག་ལ་རླུང་ཉི་ཁྲི་ཆིག་སྟོང་འབྱུང་འཇུག་བྱེད་པས། ཨོཾ་ཨཱཧཱུཾ། ཉི་ཁྲི་ཆིག་སྟོང་དུ་
གནས་སོ། །གཞི་ལུས་ངག་ཡིད་གསུམ་ཞེས་པ། ཨོ་ལུས་ཀྱི་གཞི། ཨཱཎ་ངག་གི་གཞི། ཧཱུྃ་ཡིད་ཀྱི་གཞི།
སེམས་ཅན་གྱི་ལུས་ངག་ཡིད་གསུམ་ཡང་ཡི་གེ་འབྲུ་གསུམ་དུ་གནས་སོ། །འབྲས་བུ་སྐུ་གསུམ་དུ་
བསྡུའོ་ཞེས་པ། ཨོ་བདེ་བར་གཤེགས་པ་ཐམས་
་ཅད་ཀྱི་སྐུའི་སྙིང་པོ། སེམས་ཅན་གྱི་ལུས་ཀྱི་སྒྲིབ་པ་
- 536 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
སྦྱོང་། འབྲས་བུ་ལོངས་སྤྱོད་རྫོགས་པའི་སྐུ་ཐོབ། ་བདེ་བར་གཤེགས་པ་ཐམས་ཅད་ཀྱི་གསུང་གི་
སྙིང་པོ། སེམས་ཅན་གྱི་ངག་གི་སྒྲིབ་པ་སྦྱོང་། འབྲས་བུ་སྤྲུལ་པའི་སྐུ་ཐོབ། ཧཱུྃ་བདེ་བར་གཤེགས་པ་
ཐམས་ཅད་ཀྱི་ཐུགས་ཀྱི་སྙིང་པོ། སེམས་ཅན་ཀྱི་ཡིད་ཀྱི་སྒྲིབ་པ་སྦྱོང་། འབྲས་བུ་ཆོས་ཀྱི་སྐུ་ཐོབ་བོ། །
གསུམ་པ་ཉམས་
པ་ཉམས་སུ་བླངས་པ་ལ་དགོངས་ཏེ་ལུས་ངག་ཡིད་གསུམ་ལ་བསྡུ་བ་ནི་ཞེས་པ། ཐུགས་རྗེ་ཆེན་
པོའི་བསྒྲུབ་པ་ཉམས་སུ་བླང་བར་འདོད་པས། རང་གི་ལུས་ཐུགས་རྗེ་ཆེན་པོའི་སྐུར་བསྒོམ། ངག་ཡི་གེ་དྲུག་
པ་བཟླས། ཡིད་ཆོས་ཉིད་ཀྱི་དོན་ལ་མཉམ་པར་གཞག་པ་དང་གསུམ་ལ་བསྡུའོ། །ལུས་ལྷའི་ལྟ་སྟངས་
ཀྱི་ཚུལ་ཞེས་པ། ལུས་ཐ་མལ་པའི་རྟོག་པ་སྤངས་ལ་ཐུགས་རྗེ་ཆེན་པོའི་སྐུར་བསྒོམ། སྐུ་སྣང་ལ་ངོ་བོས་
སྟོང་། སྟོང་ལ་(༣༡༨བ)གསལ་བའོ། །ངག་རྡོ་རྗེ་དབྱངས་ཀྱི་ཚུལ་ཞེས་པ། ངག་ཐ་མལ་གྱི་ཞེན་པ་སྤངས་
ལ་ཡི་གེ་དྲུག་པ་བཟླས་ཏེ་ཕོ་སྐད་དལ་ལ་སྦོམ་པ་ལྡིར་བར་བགྲང་། མོ་སྐད་ཕྲ་ལ་ཁུགས་པ་རིང་བོར་
བགྲང་། མ་ནིང་གི་སྐད་འཇམ་ལ་སྙན་པ་གསལ་བར་བགྲང་ངོ༌། །སེམས་རྟོག་མེད་སྤྲོས་པ་དང་བྲལ་
བའོ་ཞེས་པ་ཡིད་ཐ་མལ་པའི་རྟོག་པ་སྤངས་ལ། སེམས་རྟོག་པ་སྣ་ཚོགས་སུ་འགྱུར་བ་འདིའི་རྗེས་སུ་མི་
བཏང་བར་རང་བྱུང་རང་གསལ་སྤྲོས་བྲལ་འཛིན་མེད་ཀྱི་ངང་ལ་བཞག་གོ །བཞི་པ་བྱིན་གྱིས་རློབ་པ་ལ་
དགོངས་ཏེ་གཡུང་དྲུང་འཁྱིལ་པ་ལ་བསྡུ་བ་ནི་ཞེས་པ་ལུས་ངག་ཡིད་གསུམ་བྱིན་གྱིས་བ
་བརླབས་ལ། ཐ་
མལ་གྱི་སྣང་བ་བསྒྱུར་བ་གཡུང་དྲུང་དམར་པོ་གཡོན་དུ་འཁྱིལ་བ་རིག་པ་སེམས་ཀྱི་རྟེན་བྱིན་རླབས་
འབྱུང་བའི་གཞི་ཡིན་པས། རང་གི་མདུན་གྱི་ནམ་མཁའ་ལ་ཞེས་པ། རང་གི་མདུན་གྱི་ནམ་མཁའ་ལ་མ་
ཐོས་མ་དམས་མིག་གི་ཐད་ཀར། ཡེ་ཤེས་ཀྱི་གཡུང་དྲུང་དམར་པོ་གཡོན་དུ་འཁྱིལ་བ་ལ་སེམས་གཏད་
ཅེས་པ། ཡེ་ཤེས་ཀྱི་གཡུང་དྲུང་དམར་པོ་གཡོན་དུ་འཁོར་བའི་དམར་ཁྱི་ལི་ལི་བ་ཅིག་ལ་སེམས་གཏད་
ལ། མིག་མི་འགུལ་བར་བལྟས་ལ་སྙིང་པོ་མ་ནིང་གི་ཚུལ་དུ། ལྕེ་འགུལ་ཙམ་དུ་བཟླས་པས་ཞེས་པ།
སྙིང་པོ་ཡི་གེ་དྲུག་པ་མ་ནིང་གི་བཟླས་པའམ། འགོག་པའི་བཟླས་པ་ཞེས་ཀྱང་བྱ། རྡོ་རྗེའི་བཟླས་པ་
ཞེས་ཀྱང་བྱ། ཡིད་ཀྱི་ལྕེ་རྩ་གུལ་གུལ་བཟླས་པས། ལུས་ལ་བདེ་བ་འབར་བར་བྱིན་གྱིས་བརླབས་ཞེས་
པ། ལུས་ལ་བདེ་བ་སྐྱེ་བ་དང་། དྲོད་སྐྱེ་བ་དང་། རྡུལ་འབྱུང་བ་དང་། འདར་བ་དང་། ལྡེག་པ་དང་།
- 537 -



མ་ཎི་བཀའ་འབུམ།
འཕར་བ་ལ་སོགས་པ་འབྱུང་ངོ༌། །འགལ་ནུས་པ་འབར་བར་བྱིན་གྱིས་བརླབས་ཞེས་པ། ངག་ལ་ནུས་
པ་ཐོགས་པ་མེད་པར་འབྱུང་བ་དང་། རྒྱ་གར་གྱི་སྐད་དང༌། དགོད་པ་དང་། དུ་པ་དང་། སྨྲ་བ་དང་།
དབྱངས་དང་། ཆོས་བཤད་པ་ལ་སོགས་པ་རང་དབང་མེད་པར་འབྱུང་ངོ༌། །སེམས་ལ་རྟོག་པ་འབར་བར་
བྱིན་རླབས་འཆར་རོ་ཞེས་པ། སེམས་བདེ་བ་དང་། གསལ་བ་དང་( ༣༡༩ན)མི་རྟོག་པ་དང༌། དགའ་བ་
དང་། སྤྲོ་བ་དང་། བྱིན་རླབས་ཐིབས་ཐིབས་པ་དང་། རྣམ་རྟོག་མེད་པར་རིག་པ་དངས་པ་དང་། སྟོང་སོང་
སོང་པ་དང་། སྣང་བ་བན་བུན་པ་ལ་སོགས་པ་འཆར་རོ། །ལྔ་པ་སེམས་འཛིན་ལ་དགོངས་ཏེ་ཐིག་ལེ་
དམར་པོ་ལ་བསྡུ་བ་ནི་ཞེས་པ། སེམས་མི་གནས་པར་འཕྲོ་རྒོད་མང་པོ་ལ་ཤོར་ན། སེམས་ཀྱི་རྟེན་སྙིང་
གི་ནང་གི་ཐིག་ལེ་དམར་པོ་ལ་སེམས་གཟུང་བ་ནི། སྙིང་པདྨ་ཁ་བྱེ་བའི་ནང་དུ་ཞེས་པ། སྙིང་གི་ཁ་ཐུར་
ལ་བསྟན། སྙིང་གི་རྩེ་མོ་གྱེན་ལ་བསྟན་ཡོད་པས། སྙིང་ག་བཟློག་ལ། པདྨ་དམར་པོ་ཁ་བྱེ་བ་ལྟ་བུ་རྩ་
འདབ་དང་ལྡན་པའི་ནང་དུ། ཐིག་ལེ་དམར་པོ་རྒྱ་སྲན་ཙམ་ཅིག་གནས་ཏེ་ཞེས་པ། ཐིག་ལེ་དམར་པོ་འོད་
ཀྱི་རང་བཞིན། ཆེ་ཆུང་གི་ཚད་རྒྱ་སྲན་ནམ། བོད་ཀྱི་སྲན་མ་ཆེ་ཤོས་ཙམ་ཅིག་གནས་ཏེ། བྱང་ཆུབ་སེམས་
ཀྱི་རྟེན་ཡིན་པས་ཞེས་པ། སེམས་ཀྱི་རྟེན་ཡིན། སྲོག་གི་ཟུངས་ཡིན། བྱང་ཆུབ་ཀྱི་སྙིང་པོ་ཡིན་པས། དེ་
ལ་སེམས་གཏད་ལ་མ་ཡེངས་པར་ཡི་གེ་དྲུག་པ་བཟླས་སོ་ཞེས་པ་ཐིག་ལེ་དམར་པོ་དེ་ལ་སེམས་གཏད་
ལ་རྣམ་རྟོག་འཕྲོ་རྒོད་ལ་མ་ཡེངས་པར། ཨོཾ་མ་ཎི་པདྨེ་ཧཱུཾ་ཞེས་ཡིད་ཀྱིས་བཟླས་པས། རྟོག་མེད་རང་
གསལ་གྱི་ཉམས་འཆར་རོ། །དྲུག་པ་དེ་ཁོ་ན་ཉིད་ལ་དགོངས་ཏེ་གནས་ལུགས་གཞི་ལ་བསྡུ་བ་ནི་ཞེས་
པ། དེ་ཁོ་ན་ཉིད་བྱ་བ་ཆོས་ཉིད་མ་བཅོས་མ་ནོར་བའི་དོན་ལ་བྱ་སྟེ། གནས་ལུགས་ནི་ཡེ་ནས་རང་ལ་
གནས་པ་ལ་བྱའོ། །དེ་ལ་ཇི་ལྟར་བཞག་ན། སྒོ་གསུམ་རྩོལ་བ་ལྷོད་ཅེས་པ་ལུས་གང་བདེར་བཞག །
ངག་ལོང་གཏམ་མི་སྨྲ། སེམས་ཀྱིས་རྣམ་རྟོག་གི་རྗེས་ཕྱིར་མི་འབྲང་ངོ་། །གནས་ལུགས་རང་སར་བཞག་
ཅེས་པ། སེམས་མ་བཅོས་པར་ལྷོད་ལ་རང་གྲོལ་དུ་བཞག །རྣམ་རྟོག་གྲོགས་སུ་འཁྱེར་ཞེས་པ། རྣམ་རྟོག་
མི་དགག་སྟེ་རང་ཤར། མི་འབྲངས་ཏེ་རང་གྲོལ་སྐྱེས་གྲོལ་དུས་མཉམ། མ་བཅོས་ངང་ལ་བཞག་ཅེས་པ།
སེམས་མ་བཅོས་རང་གསལ། རང་བྱུང་རང་དག་གསལ་དག་ངང་( ༣༡༩བ)ལ་བཞག་གོ །དེ་རྣམས་ནི་
- 538 -



མ་
ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
བསྡུ་བ་གང་དུ་བསྡུ་ན། དགོངས་པ་དྲུག་ཏུ་བསྡུ་བའི་བཤད་པ་འཕྲུལ་གྱི་དུམ་བུའོ། །
ཨོཾ་མ་ཎི་པདྨེ་ཧཱུཾ། སྤྱི་དོན་བཞི་པ་ངོ་གང་ལ་སྤྱོད་ན་བར་དོ་རྣམ་པ་དྲུག་ཏུ་ངོ་སྤྲོད་ཅེས་པ། དང་པོ་
རང་བཞིན་གནས་པའི་བར་དོ་ལ་མ་པང་ནས་བུ་ཤོར་བ་ལྟ་བུ། གཉིས་པ་སྐྱེ་ཤིའི་བར་དོ་ལ་ཁྱུང་ཕྲུག་
མས་གསོ་བ་ལྟ་བུ། གསུམ་པ་ཤེས་པ་སྔ་ཕྱིའི་བར་དོ་ལ་མུན་ཁུང་དུ་སྒྲོན་མེ་བཏེགས་པ་ལྟ་བུ། བཞི་པ་
རྨི་ལམ་གྱི་བར་དོ་ལ་ཁུགས་རན་པ་ལ་བརྟན་པ་ཐོབ་པ་ལྟ་བུ། ལྔ་པ་འཆི་ཁ་མའི་བར་དོ་ལ་ཨ་ནེ་ན
བྱམས་མའི་ཁྱིམ་དུ་ཚ་བོ་འགྲོ་བ་ལྟ་བུ། དྲུག་པ་སྲིད་པའི་བར་དོ་ལ་ཡུར་བ་རྐང་ཆད་ལ་ཝ་བཙུགས་པ་
ལྟ་བུའོ། །དང་པོ་རང་བཞིན་གནས་པའི་བར་དོ་ལ། མ་པང་ནས་བུ་ཤོར་བ་ལྟ་བུ་ཞེས་པ། རང་བཞིན་
གནས་པའི་བར་དོ་བྱ་བ་སངས་རྒྱས་དང་སེམས་ཅན་གཉིས་ཀའི་གཞི་ཡིན། བར་ན་གནས་པས་བར་དོ་
ཞེས་བྱའོ། །གཞིའི་གནས་ལུགས་དེ་མ་རྟོགས་མ་རིག་པས། མ་པང་ནས་བུ་ཤོར་བ་ལྟར་འཁོར་བར་སྐྱེས་
ནས་ལུས་བླངས་པ་ལ་བྱའོ། །མ་ཁྱབ་གདལ་ཆེན་པོའི་གནས་ལུགས་ལས་ཞེས་པ། གནས་ལུགས་མ་
དང་འདྲ་བ་ཡང་སངས་རྒྱས་ནས་མ་ང་མནར་མེད་པའི་དམྱལ་བ་ཡན་ཆད་མཉམ་པ་རིས་མེད་ཁྱབ་
གདལ་ཆེན་པོར་གནས་པ་ལས། བུ་རིག་པའི་དུམ་བུ་ཆད་ཅེས་པ། གནས་ལུགས་ཀྱི་དོན་མ་རིག་ངོ་མ་
ཤེས་པས། བུ་རིག་པའི་དུམ་བུ་འཁོར་བར་སྐྱེས་ནས་འགྲོ་དྲུག་གཅིག་ནས་གཅིག་ཏུ་འཁོར་རོ། །མ་བུ་
བརྡ་སྦྱར་ཞེས་པ། མ་གནས་ལུགས་མ་བཅོས་པ་ཁྱབ་གདལ་ཆེན་མོ་རང་ལ་ཡོད་པ་དེ། བུ་རང་གི་རིག་
པས་གནས་ལུགས་མ་ངེས་པས། མས་བུ་ངོ་ཤེས་བུས་མ་ངོ་ཤེས་པས། མ་བུ་བརྡ་སྦྱོར་འཁོར་འདས་
ཤན་འབྱེད་དེ་ཞེས་པ། འཁོར་བའི་གནས་ལུགས་ངོ་མ་ཤེས་པས་འཁོར་ནས་རིགས་དྲུག་ཏུ་འཁྱམས།
འདས་པ་གནས་ལུགས་ངོ་ཤེས་པས་སྐུ་གསུམ་དུ་སངས་རྒྱས་སོ། །སེམས་ཅན་སངས་རྒྱས་སུ་ངོ་སྤྲད་
ཅེས་པ། སེམས་ཅན་ལ་གནས་ལུགས་ཀྱིས་མ་ཁྱབ་པ་མེད་པས། གནས་(༣༢༠ན)ལུགས་ངོ་ཤེས་ནས་
རང་ངོ་རང་གིས་ཤེས་པས་སངས་རྒྱའོ། ། སེམས་ཅན་གྱི་སེམས་དང་སངས་རྒྱས་ཀྱི་ཐུགས་དབྱེར་མེད་
གནས་ལུགས་སུ་གཅིག །གནས་ལུགས་རྟོགས་པས་སངས་རྒྱས་སུ་ངོ་སྤྲད་དོ། །གཉིས་པ་སྐྱེ་ཤི་བར་དོ་
ལ་ཞེས་པ། སྐྱེ་ཤིའི་བར་དོ་བྱ་བ། དང་པོ་མ་ལ་སྐྱེས་ནས། ཐ་མ་མ་ཤིའི་བར་ལ་ཁྱུང་ཕྲུག་གམ། རྒོད་
-539 -



མ་ཎི་བཀའ་འབུམ།
ཕྲུག་མས་གསོ་བ་ལྟར་ཞེས་པ། ཁྱུང་ངམ་རྒོད་ཀྱི་བུ་མས་གསོས་ནས་གཤོག་སྤྲུག་རྩལ་སྦྱངས་པས་
གཡང་ལ་ཉམ་མི་ང་བར། བར་སྣང་རླབས་ཀྱིས་གཅོད་པ་ལྟར། བླ་མའི་གདམས་ངག་ལ་རིམ་གྱིས་
གོམས་འདྲིས་བརྟན་པར་བྱས་ལ་ཞེས་པ། བླ་མའི་གདམས་ངག་གནས་ལུགས་ཀྱི་དོན་སངས་རྒྱས་སྒམ་
པོས་མ་མཛད། སེམས་ཅན་སྒྲིན་པོས་མ་བཅོས། རང་གསལ་
རང་གསལ་རང་བྱུང་རང་ཤར་རང་གྲོལ་རང་གནས་ཀྱི་
ངང་ལ་དང་པོ་ངོ་ཤེས། བར་ཏུ་ཉམས་ལེན་གོམས་པས་རྒྱུད་ལ་འདྲིས། ཐ་མ་བརྟན་པ་ཐོབ་པས་རིག་པ་
རྩལ་འབྱངས་པར་བྱས་ལ་ཞེས་པ། རིག་པ་སྣང་བ་ལ་རྩལ་སྦྱངས་སྣང་བ་སེམས་སུ་སེམས་སྟོང་པར་
རང་ཤར་རང་གྲོལ་དུ་ཤེས། རིགས་དྲུག་གི་གཡང་ས་ལ་ཉམ་མི་ང་བར་བྱའོ་ཞེས་པ། དམྱལ་བ་རང་
རང་གི་
སེམས་སུ་ཤེས། ཚ་གྲང་སྡུག་བསྔལ་རང་སར་གྲོལ། ཡི་དྭགས་ རང་གི་སེམས་སུ་ཤེས། བཀྲེས་སྐོམ་
སྡུག་བསྔལ་རང་སར་གྲོལ། བྱོལ་སོང་རང་གི་སེམས་སུ་ཤེས། བཀོལ་སྤྱད་བསད་བཅད་རང་སར་གྲོལ།
མི་རང་གི་སེམས་སུ་ཤེས། འཕོ་འགྱུར་སྡུག་བསྔལ་རང་སར་གྲོལ། ལྷ་མ་ཡིན་རང་གི་སེམས་སུ་ཤེས།
འཐབ་རྩོད་སྡུག་བསྔལ་རང་སར་གྲོལ། ལྷ་རང་གི་སེམས་སུ་ཤེས། འཕོ་ལྟུང་གི་སྡུག་བསྔལ་རང་སར་
གྲོལ་ལོ། །རིགས་དྲུག་སེམས་ཀྱི་སྣང་བར་ཤེས། སེམས་སྟོང་པར་ཤེས། སྟོང་པ་ལ་སྡུག་བསྔལ་མེད་
པས་རིགས་དྲུག་འཁོར་བར་སྐྱེ་བའི་གཡང་ས་ལ་ཉམ་མི་ངའོ། ། གསུམ་པ་ཤེས་པ་སྔ་ཕྱིའི་བར་དོ་ལ་
ཞེས་པ། འདས་པ་སྔ་སོ་ལ་མ་ཤོར། མ་འོངས་པ་ཕྱི་སོ་ལ་མ་ཤོར་(༣༢༠བ)བར། ད་ལྟར་གྱི་ཤེས་པ་
སྐད་ཅིག་མ་རང་གསལ་རང་བྱུང་དུ་ཤར་བ་འདི་ངོས་བཟུང་བ་ནི། མུན་ཁུང་དུ་སྒྲོན་མེ་བཏེགས་པ་ལྟར་
ཞེས་པ། དཔེར་ན་མུན་ཁུང་དུ་མར་མེའམ་སྒྲོན་མེ་བཏེགས་པས། མུན་པ་བསལ་ནས། སྣང་བ་བཀྲ་
ལམ་མེ་འོང་བ་ལྟར། རིག་པ་གསལ་བཏབ་སྟེ་ཞེས་པ། རིག་པ་རང་བྱུང་རང་གསལ་རང་ཤར་
་རང་ཤར་དེ་ངོ་ཤེས་
པས་ཡེ་ཤེས་ལྷག་ལ་འཆར་རོ། །རྣམ་རྟོག་ཡེ་ཤེས་སུ་གསལ་བཏབ་པས་ཞེས་པ། རྣམ་རྟོག་ཕྲ་རགས་
གང་བྱུང་བ་རང་བྱུང་རང་ཤར་རང་གསལ་དུ་དངས་པས། རྣམ་རྟོག་ཡེ་ཤེས་སུ་འཆར་རོ། །ཆོས་ཉིད་
རྒྱུན་ཆད་མེད་པར་རྟོག་པར་ངོ་སྤྱད་ཅེས་པ། རྣམ་རྟོག་ལ་རྒྱུན་ཆད་མེད་པས་ཡེ་ཤེས་ལ་རྒྱུན་ཆད་མེད་
པར་ཤར། ཆོས་ཉིད་ལ་རྒྱུན་ཆད་མེད་པ་རང་འགྲོལ་བར་ངོ་སྤྱད་དོ། ། བཞི་པ་རྨི་ལམ་གྱི་བར་དོ་ལ་
- 540 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཞེས་པ། གཉིད་ཟིམ་བྱུང་ནས་ཀྲད་མ་སད་ཀྱི་བར་དུ་རྨི་ལམ་སྣ་ཚོགས་སུ་རྨི་བ་འདི། ཁུངས་ངན་པོ་ལ་
བརྟན་པ་ཐོབ་པ་ལྟར་ཞེས་པ། དཔེར་ན་མི་ཁུངས་ངན་པ་ལ་འབྲེལ་གཏད་པ་ལ་བརྟན་པ་བཟང་པོ་ཅིག་
ཐོབ་ན། འབྲེལ་དེ་ཡལ་བར་འཆོར་དོགས་མེད་པ་དང་འདྲ་བར། གོམས་འདྲིས་བརྟན་པའི་རྟགས་འཆར་
བར་ཞེས་པ། ཉམས་ལེན་ལ་བརྟན་པ་ཐོབ་པས། རྨི་ལམ་དུ་ཉན་བར་གྱི་ཉམས་འཆར་ན། རྨི་ལམ་དང་
སྲིད་པའི་བར་དོ་འདྲ་བས་ཞེས་པ། རྨི་ལམ་གྱི་སྣང་བ་ཡང་དབང་པོ་ཚོགས་དྲུག་གཞན་གྱི་སྣང་བ་ཡིན་
ཏེ། སེམས་ཀྱི་སྣང་བ་ཡིན། སྲིད་པ་བར་དོའི་སྣང་བ་ཡང་དབང་པོ་ཚོགས་དྲུག་གཞན་གྱི་སྣང་བ་ཕན་
སེམས་ཀྱི་སྣང་བ་ཡིན། ཉམས་མྱོང་གི་གདེངས་ཐོབ་པས་ཞེས་པ། རང་ལ་ཆོས་ཉིད་རང་ཤར་རང་གྲོལ་
གྱི་ཉམས་ཀྱི་གདེངས་དང་མི་འབྲལ་བར་བརྟན་པ་ཐོབ་པས། རང་ལ་རང་དབང་ཐོབ་པར་ངོ་སྤྱད་དོ་
ཞེས་པ། རིག་པ་སེམས་ལ་རང་དབང་ཐོབ་ཙ་ན་འཁོར་བར་འཁྱམ་དོན་མེད་པས། སངས་རྒྱས་ལ་མི་
ཐོབ་པའི་དབང་མེད་པར་ངོ་སྤྱད་དོ། །
ལྔ་པ་འཆི་ཁ་མའི་བར་དོ་ལ་ཞེས་པ། ཕྱི་དབུགས་ནི་ཆད། ནང་དབུགས་ནི་མ་ཆད། འབྱུང་བ་
རིམ་གྱིས་ཐིམ་པས། ས་ཆུ་ལ་ཐིམ་(༣ ༢༡ན)པས་ ལུས་མི་ཐེག །ཆུ་མེ་ལ་ཐིམ་པས་ཁ་སྣ་སྐམ། མེ་རླུང་
ལ་ཐིམ་པས་དྲོད་རྐང་མཐིལ་ནས་འཆད། རླུང་རྣམ་པར་ཤེས་པ་ལ་ཐིམ་པས་དབུགས་སྣ་ཐུང་ལ་ཕྱིར་
ཕུལ། ནང་དུ་སྡུད་མི་ཤེས། རྣམ་པར་ཤེས་པ་འོད་གསལ་ལ་ཐིམ་པས། ཕྱི་དབུགས་དེ་སྣང་བ་འགག་གོ །
ཨ་ནེ་བྱམས་མའི་གམ་དུ་ཚ་བོ་འགྲོ་བ་ལྟར་ཞེས་པ། དཔེར་ན་འཇིག་རྟེན་ཨ་ནེ་བྱམས་མའི་གམ་དུ་ཚ་
བོ་འགྲོ་བ་དེ། མི་འཚེར་བར་བྲོད་པ་སྐྱེ་བ་ལྟར། གོང་དུ་བླ་མའི་གདམས་ངག་ལ་གོམས་འདྲིས་བརྟན་
པ་ཐོབ་པས་ཞེས་པ། འཆི་བ་མ་བྱུང་གི་གོང་དུ་སྐྱེ་ཤིའི་བར་དོ་ལ། སྔོན་ལ་བླ་མའི་གདམས་ངག་ཐོབ་
པས་རང་གི་རང་ངོ་ཤེས། བར་དུ་ཉམས་ལེན་བྱས་པས་གོམས་འདྲིས་བརྟན་པ་ཐོབ་ནས། འཁོར་བ་ལ་
ཉམ་མི་ང་བའི་གདེངས་དང་ལྡན་ན། འཆི་བ་ལ་བྲོད་པས་མི་འཚེར་ཏེ་ཞེས་པ། རང་སེམས་ལ་དབ
ཐོབ་པས་ཤི་ནས་སངས་རྒྱས་པས་བྲོད། འཁོར་བ་ལ་ཉམ་མི་ང་བས་མི་འཚེར་རོ། །ཤེས་པ་མི་གསལ་བ་
གསལ་བར་ངོ་སྤྱད་ཅེས་པ། འབྱུང་བ་རིམ་གྱིས་ཐིམ་ནས་འཆི་རྟགས་འབྱུང་ཙ་ན། ཤེས་པ་ཉམས་ལེན་
- 541 -



མ་ཎི་བཀའ་འབུམ།
དོན་ལ་མི་གསལ་བར་བྱིང་བྱིང་འདུག་ཙ་ན། རིག་པ་སེང་ཞིང་ཆོས་ཉིད་གསལ་དག་གི་ཀློང་དུ་བྱི་དོར་
བྱའོ། །ཡང་ན་བླ་མའམ་མཆེད་གྲོགས་ཀྱིས་གསལ་གདབ་ཅིང་ངོ་སྤྱད་དོ། །དྲུག་པ་སྲིད་པའི་བར་དོ་ལ་
ཞེས་པ། ལུས་སེམས་བྲལ་ཏེ་རིག་པ་བརྒྱལ་བ་སངས་ནས། སྲིད་པར་སྐྱེ་བ་ལེན་པར་བྱེད་པའི་སྣང་བ་
འཆར་ཏེ། དེ་ནས་ལུས་ཅིག་མ་བླངས་བར་ལ་སྲིད་པའི་བར་དོ་བྱ་བ་ཡིན་ནོ། །ཡུར་བ་རྐང་ཆད་ལ་ཝ་
བཙུགས་པ་དང་འདྲ་ཞེས་པ། དཔེར་ན་ཡུར་བ་རྐང་ཆད་དུ་སོང་བ་ལ་ལྟུང་ཤིང་ལས་བྱས་པའི་ཝ་
བཙུགས་ན་ཆུ་ནར་གྱིས་འགྲོ་བ་དང་འདྲ་བར། ཕྱི་དབུགས་ཆད་ནང་དབུགས་མ་ཆད་པ་ལ་ཞེས་པ། ཕྱི་
དབུགས་ཆད་པ་དང་རྣམ་པར་ཤེས་པ་འོད་གསལ་ལ་ཐིམ་པས། དྲོད་མ་ཡལ་ཚེར་ནང་དབུགས་འོད་
གསལ་གྱི་ངང་ལ་གནས་སོ། །ཆོས་ཉིད་རྒྱུན་མཐུད་ནས་ཞེས་པ། གོང་དུ་ཉམས་( ༣ ༢༡བ)ལེན་བྱས་
པའི་ཆོས་ཉིད་སྟོང་གསལ་དེ་དང་། རྣམ་པར་ཤེས་པ་འོད་གསལ་ལ་ཐིམ་པ་དེ། འོད་དང་འོད་འདྲེས་པ་
ལྟར་དབྱེར་མི་ཕྱེད་པར་སོང་བས། ཆོས་ཉིད་བར་ཆད་མེད་པར་རྒྱུན་མཐུད་པས། བརྟན་པ་རབ་དེས་
གྲོལ་ལོ་ཞེས་པ། གོང་དུ་ཉམས་ལེན་བརྟན་པས་རྣམ་ཤེས་འོད་གསལ་ལ་ཐིམ་ཞིང་འོད་གསལ་ངོ་ཤེས་ན།
རིག་པ་རང་ངོ་ཤེས་ཏེ། ཆོས་ཀྱི་སྐུར་གྲོལ་ལོ། །འབྲིང་བར་དོར་ངོ་ཤེས་པས་གྲོལ་ཞེས་པ། བརྟན་པ་
འབྲིང་པོ་དེ། ཆོས་ཉིད་འོད་གསལ་མ་ཟིན་ཀྱང་། བར་དོར་ཡིད་ཀྱི་ལུས་བླངས་ནས་སྣང་བ་འགྱུ་བྱེད་
ཅན་ཅིག་འོང་བས་དེ་བར་དོར་ངོ་ཤེས་པས། ཐུགས་རྗེ་ཆེན་པོའི་གསུང་ཡི་གེ་དྲུག་པ་དྲན་པས་ཐུགས་
རྗེ་ཆེན་པོའི་སྐུ་ལོངས་སྤྱོད་རྫོགས་པའི་སྐུར་གྲོལ། ཐ་མ་བར་དོར་ལྷས་ལུང་བསྟན་པས་གྲོལ་བ་ཞེས་པ།
བར་དོ་མ་ཟིན་ན་ལས་ཀྱི་རླུང་གིས་བཏབ་ནས་ཡིད་སྣང་འཁྲུགས་པས་འཇིགས་པའི་སྒྲ་ཐོས། ཐུགས་
རྗེ་ཆེན་པོས་མི་འཇིགས་པའི་ལུང་བསྟན་ནས་སྤྲུལ་པའི་སྐུར་གྲོལ་ནས་སངས་རྒྱས། དབང་པོ་རབ་
འབྲིང་ཐ་མ་གསུམ་གྱིས་གྲོལ་ལུགས་ལ་ངོ་སྤྱད་ཅེས་པ། དབང་པོ་རབ་ཆོས་སྐུར་གྲོལ། འབྲིང་ལོངས་
སྐུར་གྲོལ། ཐ་མ་སྤྲུལ་སྐུར་གྲོལ་ལོ། །སྐུ་གསུམ་ངོ་སྤྲད་པ་བར་དོ་ཐུག་གི་གདམས་པས་གྲོལ་ལུགས་
བཤད་པ་འཕྲུལ་གྱི་དུམ་བུའོ།། །།
ཨོཾ་མ་ཎི་པདྨེ་ཨོཾ། སྤྱི་དོན་ལྔ་གནད་གང་དུ་བཀྲོལ་ན། ལྟ་བསྒོམ་གྱི་གདམས་པ་དྲུག་ཏུ་བཀྲོལ་
【ང་་་
- 542 བ



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ཐོས་བསམ་
ཞེས་པ། དང་པོ་གང་ཟག་གི་དུས་སུ་བྱ་དྲ་བར་མི་གཞུག །ལྟ་བའི་དུས་སུ་སེང་གེ་དཀར་པོ་ལྕགས་ཐག་
ལ་མི་བརྗོད་དོ། །བསྒོམ་པའི་དུས་སུ་ཤེལ་གོང་དཀར་པོ་འདོམ་དུ་མི་གཞུག །སྤྱོད་པའི་དུས་སུ་གླང་
ཆེན་སྨྱོན་པ་མི་རྩེ། འབྲས་བུའི་དུས་སུ་རིན་པོ་ཆེ་རང་
རང་ལ་ཡོད་པ་གཞན་ནས་མི་བཙལ། གདམས་ངག་
གི་དུས་སུ་ཡེ་ཤེས་ཀྱི་སྤྱན་ལོང་དུ་མི་གཞུག་པའོ། །དང་པོ་གང་ཟག་གི་དུས་སུ་བྱ་དྲ་བར་མི་གཞུག་ཅེས་
པ། བྱ་ལ་གཤོག་སྒྲོ་ལུས་ལ་རྫོགས་ཀྱང་དྲ་བར་བཅུག་ན་འཕུར་མི་ཤེས་པ་ལྟར། དང་པོ་གང་ཟག་དེ་
ལ་བློ་དང་ཤེས་རབ་(༣༢༢ན)ཡོད་ཀྱང་།
ཆོས་ལ་ཐོས་བསམ་མ་བྱས་ན་ཐ་མལ་དུ་ལུས་པས།
གྱིས་བློའི་དྲ་བ་བསལ་ལ་ཞེས་པ། དང་པོ་ཆོས་ལ་ཐོས་པ་བྱ། བར་དུ་བསམས་པས་དོན་གྱི་གོ་བ་སྐྱོང་།
བློ་ཐ་མལ་གྱི་ཤེས་པས་འཐུམས་པའི་དྲ་བར་བསལ་ནས། ཆོས་ཀྱི་གོ་བས་ཕྱི་རྒྱ་བཅད་ཅེས་པ། ཆོས་
ཐམས་ཅད་ལ་ཉན་བསམ་མ་བྱས་ན། གྲུབ་མཐའ་ཕྱོགས་རེ་ལ་བློ་འཆལ་བས། བློའི་དྲ་བ་མི་གྲོལ་བས།
ཆོས་སྤྱིའི་གོ་རྒྱ་ཆོད་པས། ཆོས་ཕྱོགས་སུ་མ་ལྷུང་། རྒྱུར་མ་ཆད་པར་གོ་བ་གལ་ཆེའོ། །གཉིས་པ་ལྟ་བའི་
དུས་སུ་སེང་གེ་དཀར་མོ་ལྕགས་ཐག་ལ་མི་བརྟོད་ཅེས་པ། སེང་གེ་རྩལ་གསུམ་ལུས་ལ་རྫོགས་ཀྱང་སེང་
ཕྲུག་ཕ་བོང་ལ་ལྕགས་ཐག་གིས་བརྗོད་ན། འགྲོ་བ་དང་རྩལ་འདོན་མི་ཤེས་པ་དང་འདྲ་བས། ཉམ་ང་
བ་དང་བག་ཚ་བ་མེད་པར་ཆོས་ཉིད་ཀྱི་གདེངས་དང་ལྡན་པར་བྱ་ཞེས་པ། ཐུགས་རྗེ་ཆེན་པོའི་ལྟ་བ་
ཕྱོགས་ལྷུང་མེད་པ། རྒྱ་ཆད་མེད་པ། ཀུན་ཤོང་མཐའ་མེད་ཀྱི་དོན་ཁོང་དུ་ཆུད་ཙམ་ན། སངས་རྒྱས་མ་ཐོབ་
ཀྱིས་དོགས་པའི་ཉམ་ང་བ་མེད། འཁོར་བར་ལྷུང་གིས་དོགས་པའི་བགོ་ཚ་བ་ཡང་མེད་པ། ཆོས་ཉིད་
འགྱུར་བ་མེད་པར་ཁོང་དུ་ཆུད་པས་གདེངས་དང་ལྡན་པར་བྱ་བ་གཅེས་སོ། །གསུམ་པ་བསྒོམ་པའི་དུས་
སུ་ཤེལ་གོང་དཀར་པོ་འདམ་དུ་མི་གཞུག་ཅེས་པ། ཐུགས་རྗེ་ཆེན་པོ་བསྒོམ་པར་འདོད་པའི་དུས་སུ།
དཔེར་ན་ཤེལ་གོང་ལ་དྲི་མ་མེད་ཀྱང་། འདམ་དུ་བཅུག་ན་འདམ་གྱི་སྐྱོན་གྱིས་ཕྱི་ནང་མེད་ པར་ མི་
གསལ་བ་དང་འདྲ་བས། རིག་པ་གསལ་དག་གི་བྱི་དོར་བྱ་ཞེས་པ། བསྒོམ་པ་རིག་པ་གསལ་ལ་དྭངས་
པ། རྣམ་རྟོག་གི་དྲི་མ་མེད་པ། རང་བྱུང་གི་ཀློང་དུ་བསྒོམ་པར་བྱ་སྟེ། རྣམ་རྟོག་དང་བྱིང་རྨུགས་ཀྱི་དྲི་མ་
མེད་པར་རང་ཤར་རང་གྲོལ་དུ་བྱི་དོར་བྱའོ། །བཞི་པ་སྤྱོད་པའི་དུས་སུ་གླང་ཆེན་སྨྱོན་པ་མི་རྩེ་ཞེས་པ།
- 543.



མ་ཎི་བཀའ་འབུམ།
ཐུགས་རྗེ་ཆེན་པོའི་སྤྱོད་པ་རང་བྱུང་ལྷུག་པ། བཅོས་བསྒྱུར་མེད་པ་ཡིན་ཏེ། དཔེར་ན་གླང་པོ་ཆེ་ལ་འབྲས་
ཆང་བླུད་( ༣ ༢༢བ)ནས་སྨྱོ་བ་དེ། གོང་གིས་རྩེས་ཀྱང་བརྫིར་འོང་བ་དང་འདྲ་བས། བཅས་བཅོས་མི་བྱ་
ལྷག་པར་བཞག་ཅེས་པ། སེམས་བཅས་བཅོས་བྱས་ན་གནས་སུ་མི་འདོད། འཕྲོ་རྒོད་མང་པོ་སྐྱེ་བས་
མ་བཅོས་ལྷུག་པ་རང་ལུགས་སུ། སྤྱོད་ལམ་རྣམ་བཞིར་ཐ་མལ་ཤེས་པ་མ་བཅོས་ཀློད་ལ། བསྒོམ་པའི་
ཉམས་ཤོར་བར་རང་ཤར་རང་གྲོལ་ངང་ལ་བཞག་གོ །ལྔ་པ་འབྲས་བུའི་དུས་སུ་ཡིད་བཞིན་གྱི་ནོར་བུ་
རིན་པོ་ཆེ་རང་ལ་ཡོད་པ་གཞན་ནས་མི་བཙལ་ཅེས་པ། ཐུགས་རྗེ་ཆེན་པོའི་འབྲས་བུ་ཆོས་སྐུ་ཡེ་ནས་
ཡོད་པ་ཡིན་ཏེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ལ་དགོས་འདོད་འབྱུང་བ་དང་འདྲ་བར། རང་
སེམས་ནོར་བུ་རིན་པོ་ཆེ་རྟོགས་ན་སངས་རྒྱས་ཀྱི་ཡོན་ཏན་ཕུན་སུམ་ཚོགས་པའི་དགོས་འདོད་ཐམས་
ཅད་འབྱུང་བ་དེ་རང་ལ་ཡོད་པས་གཞན་ནས་བཙལ་མི་དགོས། ཀ་དག་ཆོས་སྐུ་ཡེ་ཤེས་ངོས་བཟུང་
ཞེས་པ། རང་སེམས་ཡེ་ནས་མ་བྱུང་མ་སྐྱེས་སྐྱེ་བ་མེད་པ། ཀ་ནས་དག་པ། ཆོས་སྐུ་རང་བྱུང་གི་ཡེ་ཤེས་
རང་ཤར་བ་རང་སར་གྲོལ་བ་དེ་ངོས་བཟུང༌། འབྲས་བུ་ལོགས་ནས་བསྒྲུབ་ཏུ་མེད་པའོ། །དྲུག་པ་གདམས་
ངག་གི་དུས་སུ་ཡེ་ཤེས་ཀྱི་སྤྱན་ལོང་དུ་མི་གཞུག་ཅེས་པ། ཐུགས་རྗེ་ཆེན་པོའི་གདམས་ངག་རིག་པའི་
རང་བྱུང་ཡེ་ཤེས་རང་ལ་ཤར་བས། རང་ལ་གསལ་བར་ཡོད་པའི་སྤྱན་དེ་ལོང་དུ་མི་གཞུག་ཆོས་ཉིད་མ་
བུ་ངོ་སྤྱད་ཅེས་པ། ཆོས་ཉིད་མ་ཁྱབ་གདལ་ཆེན་མོ་གཞི་མ་བཅོས་པའི་ཆོས་ཉིད་ལ་བུ་རིག་པ་རྩ་ལ་མ་
འགགས་པས་རང་བྱུང་དུ་ཤར་རང་གྲོལ་དུ་གྲོལ། ཆོས་ཉིད་མའི་པང་དུ་རིག་པ་ཐིམ་པས། མ་བུ་དབྱེར་
མེད་དུ་ཐིམ་མོ། །རྒྱུད་ལ་ཉམས་སུ་བླངས་པར་བྱ་བ་ནི་གདམས་ངག་གི་ངོ་སྤྲོད་ཡིན་ནོ། །དེ་རྣམས་ཀྱི་
གནད་གང་དུ་བཀྲོལ་ན། ལྟ་སྒོམ་གདམས་པ་དྲུག་ཏུ་བཀྲོལ་བའི་མཚན་ཉིད་བཤད་པ་འཕྲུལ་གྱི་དུམ་
བུའོ།། །།
ཨོཾ་མ་ཎི་པདྨེ་ཧཱུཾ། སྤྱི་དོན་དྲུག་པ་ལ་གོང་དུ་བཟླ་ན་མི་བདེན་པ་དྲུག་ཏུ་བཟླ་སྟེ་ཞེས་པ། དང་པོ་
སངས་རྒྱསཀྱི་ཐུགས་རྗེ་མི་བདེན་པ དང་། གཉིས་པ་སེམས་ཅན་(༣༢ ༣ན)གྱི་ལས་མི་བདེན་པ་དང་།
གསུམ་པ་འཕྲལ་གྱི་རྐྱེན་མི་བདེན་པ་དང་། བཞི་པ་བྱས་པའི་ཆོས་མི་བདེན་པ་དང་། ལྔ་པ་བསྒྲུབ་བྱའི་
- 544 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
ལམ་མི་བདེན་པ་དང་། དྲུག་པ་ཐོབ་པའི་འབྲས་བུ་མི་བདེན་པའོ། །སྤྱིར་འཁོར་བ་དང་མྱ་ངན་ལས་འདས་
པའི་ཆོས་ཐམས་ཅད་མི་བདེན་པ་ཅིག་ཡིན་པ་ལ། རྫུན་པར་མ་ཤེས་བདེན་པར་བཟུང་ཨ་འཐས་པས་
འཁྲུལ། ཚིག་ལ་ཞེན་པས་བཅིངས། དོན་ལ་གྲོལ་བར་མ་ཤེས་པས་ནོར། གསལ་དྲགས་པས་དོན་མ་
མཐོང་། ངེས་མེད་དུ་མ་ཤེས་པས་ནོར་ངེས་པ་ཅན་དུ་བཟུང་། བདེན་རྫུན་ལྟོས་ཆོས་དང་མ་བྲལ་བས་
བཅིངས། བདེན་རྫུན་གཉིས་ལས་མ་གྲོལ། ཉེ་དྲགས་པས་མ་འཕྲད། རང་སེམས་སངས་རྒྱས་ཡིན་པར་
ངོ་མ་ཤེས་པས་ལན་ནོ། །དེ་ལ་དང་པོ་སངས་རྒྱས་ཀྱི་ཐུགས་རྗེ་མི་བདེན་ཞེས་པ། དེ་ལ་སངས་རྒྱས་བྱ་
བ་བཏགས་པ་ཡིན་ཏེ། ཐུགས་རྗེ་བྱ་བ་སྐྱོབ་དང་མི་སྐྱོབ་མེད། ཆོས་སྐུ་རྟོག་མེད་ལ་ཡེ་ཤེས་དང༌། མི་ཤེས་
པ་གཉིས་ཀ་མེད་དོ་ཞེས་པ། ཆོས་ཀྱི་སྐུ་ནམ་མཁའ་ལྟ་བུ་ཡིན། དེ་ལ་ཡེ་ཤེས་དང་མི་ཤེས་པ་གཉིས་ཀ་
མེད་དོ། །འོ་ན་ཡེ་ཤེས་རྒྱུན་ཆད་ན་ཐུགས་རྗེ་རྒྱུན་ཆད་དམ་བྱས་ན། ཆོས་སྐུ་སྟོང་པའི་ངང་ལས་ཐུགས་
རྗེ་ཤུགས་ལས་འབྱུང་བ་ཡང་མ་འགགས་སོ། །གཉིས་པ་སེམས་ཅན་གྱི་ལས་མི་བདེན་ཞེས་པ། སེམས་
ཅན་གྱི་སེམས་སྟོང་པ་ཡིན། སེམས་
ས་སྟོང་པར་རྟོགས་ཙམ་ན་ལས་དང་ལས་ཀྱི་རྣམ་པར་སྨིན་
ཡང་མེད་དོ། །རིག་པ་སྐྱེ་མེད་སྟོང་པ་ཙམ་དུ་ཡང་མ་གྲུབ། གང་དུ་ཡང་མ་གྲུབ་པར་གསལ་ཞེས་པ།
པ་སྟོང་པ་ལ་གང་ཡང་མ་གྲུབ། སྐྱེ་མེད་ཡིན་བྱ་བ་ཙམ་དུ་ཡང་མ་གྲུབ་བོ། །དུས་གསུམ་དུ་རྒྱུ་རྐྱེན་
ཆད་ཅེས་པ། འདས་པ་འགགས་ཏེ་སྟོང། མ་འོངས་པ་མ་བྱུང་སྟེ། ད་ལྟར་བའི་རིག་པ་ལ་ངོས་བཟུང་མེད་
པས་སྟོང་། སྟོང་པ་ལ་སྐྱེ་བའི་རྒྱུ་མེད་རྐྱེན་གྱིས་རྣམ་སྨིན་བསགས་པ་མེད་དོ། །འོ་ན་མུ་སྟེགས་རྟག་ཆད་
པ་དང་འདྲའམ་བྱས་པས། དེ་ཡང་རྟོགས་མ་རྟོགས་མེད་པར་ལས་དང་ལས་ཀྱི་རྣམ་པར་སྨིན་པ་མེད་པ་
ལྟ་བུ་མ་ཡིན་ཏེ། རྟོག་པའི་གང་ཟག་ལ་ལས་(༣༢༣བ)བསགས་པའི་ས་ཀུན་གྱི་གཞིའི་སེམས་ཉིད་
སྟོང་པར་རྟོགས་པ་ལས་དང་ལས་ཀྱི་རྣམ་པར་
པར་སྨིན་པ་བསགས་པའི་ས་མེད་དོ། །གསུམ་པ་འཕྲལ་གྱི་
རྐྱེན་མི་བདེན་པ་ནི་ཞེས་པ། ད་ལྟར་གྱི་ཤེས་པ་གློ་བུར་བ་འདི་ལ། སྡུག་བསྔལ་ལ་སོགས་པ་ཅི་བྱུང་ཡང་
བྱེད་པའི་མཁན་པོ་སེམས་ཡིན་ཏེ། དང་པོ་སྡུག་བསྔལ་སོགས་པ་བྱེད་མཁན་ཅིག་མེད། མི་བདེན་འཁྲུལ་
པ་ཡིན། ཆོས་ཉིད་སྟོང་པ་ལ་བདེ་སྡུག་གི་རྒྱུ་མེད་ཅེས་པ་སེམས་ཀྱི་རྩ་བ་སྟོང་པ་ཉིད་ཡིན། སྟོང་པ་ཆོས་
པར་སྨིན་པ་གང་
པ་
- 545 -



མ་ཎི་བཀའ་འབུམ།
ཉིད་ཡིན། ཆོས་ཉིད་སྟོང་པ་ཉིད་ལ་བདེ་བ་དང་དགའ་བའི་འཛིན་པ་མེད། མི་བདེ་བ་དང་སྡུག་པར་འཛིན་
པའི་མཁན་པོ་ཡང་མེད་པས། འཕྲལ་གྱི་རྐྱེན་མི་བདེན་ནོ། །འོ་ན་ད་ལྟའི་དགའ་མི་དགའ་འདི་འོང་བར་
མི་རིགས་སོ་ཞེ་ན། དེ་ནི་མ་རྟོགས་པ་ཡིན། འཁྲུལ་པ་ཡིན་ནོ། །བཞི་པ་བྱས་པའི་ཆོས་མི་བདེན་ཞེས་པ།
འདུས་བྱས་འདི་ལྟར་གྱི་ཆོས་དགེ་བའི་རྩ་བ་མཚན་མ་དང་བཅས་པ་ཐམས་ཅད་བྱས་པའི་དོན་ཞེས་པ།
འདུས་བྱས་ཀྱི་ཆོས་ཐམས་ཅད་བྱས་པས་འཇིག །མི་རྟག་པར་འགྱུར། སངས་རྒྱ་བའི་དོན་མེད་པ་ཡིན་
ན། འོ་ན་འདུས་བྱས་ཀྱི་དགེ་བའི་རྩ་བ་མི་བྱའམ་ཞེ་ན། བྱེད་པ་མི་འགོག །ལས་ཀྱི་རྣམ་སྨིན་ལ་མི་རེ།
ཆོས་ཐམས་ཅད་སྟོང་པ་ཉིད་ཡིན། མི་དམིགས་པ་ངང་དུ་ལ་བཟླའོ། །ལྔ་པ་བསྒྲུབ་བྱའི་ལམ་མི་བདེན་ཞེས་
པ། བསྒྲུབ་པར་བྱ་བའི་ལམ་ལྔ་དང་། བགྲོད་པར་བྱ་བའི་ས་བཅུ་དང་། ཐོབ་པའི་དྲོད་ཚད་ལ་སོགས་པ་
ཐམས་ཅད་ཞེ་འདོད་ཀྱི་བསྒྲུབ་བྱ་ཡིན་ པས་མི་བདེན། རྩོལ་བསྒྲུབ་འདོད་པའི་ལམ་གྱིས་འཆིང་བར་བྱེད་
ཅེས་པ། རྩོལ་བས་བརྩོན་འགྲུས་བརྩམས། བསྒྲུབ་པས་ཉམས་ལེན་བྱེད། ལམ་འདྲིས་པར་སྦྱངས་ནས།
འབྲས་བུ་ཐོབ་པར་འདོད་པ་དེ་ཀས་ལམ་དང་སའི་གེགས་བྱེད་པས་དེས་འཆིང་བར་བྱེད་དོ། །འོ་ན་རྩོལ་
བསྒྲུབ་གང་ཡང་མི་བྱའམ་ཞེ་ན། ཐུགས་རྗེ་ཆེན་པོའི་ལམ་བགྲོད་མེད་མཐའ་བྲལ་དུ་ཡེ་ནས་ཕྱིན་པ་ལ།
རྩོལ་བས་བསྒྲུབ་པ་དང་མི་བསྒྲུབ་པ་གང་ཡང་མེད་དོ། །དྲུག་པ་ཐོབ་པའི་འབྲས་(༣ ༢༤ ན)བུ་མི་བདེན་
ཞེས་པ། ཐོབ་བྱའི་འབྲས་བུ་སྐུ་གསུམ་ལ་སོགས་པ་མེད་དོ། །གྲུབ་མཐའ་ཐམས་ཅད་བློའི་འདོད་པ་བློ་
འགྱུར་བས་འབྲས་བུ་འགྱུར་བའོ་ཞེས་པ། གྲུབ་མཐའི་ཆོས་ཐམས་ཅད་སངས་རྒྱས་པར་འདོད་པ་བློ་མཐུན་ཏེ།
བློ་འགྱུར་བར་འབྲས་བུ་འགྱུར་བ་ཡིན། དེང་སངས་རྒྱར་མ་བཏུབ་བོ། །འོ་ན་ཆོས་ཐམས་ཅད་ཀྱིས་
འཚང་མི་རྒྱའམ་ཞེ་ན། ཐུགས་རྗེ་ཆེན་པོའི་འབྲས་བུ་ལ་བློའི་འདོད་པ་དང་བྲལ་བས་འབྲས་བུ་ཐོབ་པ་
དང་མ་ཐོབ་པ་གཉིས་ཀ་མེད་པ་ལ། མཐའ་བྲལ་མཉམ་པ་རིས་མེད་ཀྱི་ངང་ལ་གནས་སོ། །དེ་རྣམས་ནི་
ལ་གང་དུ་བཟླ་ན། མི་བདེན་པ་དྲུག་ཏུ་ལ་ཟློ་བཤད་པའི་མན་ངག་འཕྲུལ་གྱི་དུམ་བུའོ། །
ཨོཾ་མ་ཎི་པདྨེ་ཧཱུཾ། མཇུག་དགེ་བའི་རྩ་བ་སྨོན་ལམ་གྱི་བཤད་པ། རྒྱལ་སྲས་ལ་དབང་བསྐུར་བ་
ལྟར། རང་གཞན་གྱི་དོན་དུ་མཛད་པ་མེད་པར་བསྔོ་བ་ནི། འགྲོ་དྲུག་ཀུན་ལ་གཟིགས་པའི་སྤྱན་རས་
- 546 -



ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར།
གཟིགས། །ཐུགས་རྗེ་ཀུན་ལ་ཁྱབ་ཅིང་མ་ལྟར་མཛད། །བོད་ཡུལ་ཁ་བ་ཅན་གྱི་རྒྱལ་ཁམས་འདིར། །
གདུལ་བྱར་གཟིགས་ནས་བོད་ཀྱི་ལྷ་སྐལ་མཛད། །ཤཱཀྱ་ཐུབ་པའི་བསྟན་པའི་ཞབས་ལ་ནི། །ཐུགས་རྗེ་
ཆེན་པོའི་བསྟན་པ་དར་བར་འགྱུར། །དེ་ཚེ་སྒྲུབ་ཐབས་ནོར་བུའི་རྒྱན་གྱུར་འདི། །འགྲོ་རྣམས་ཐར་
པའི་ལམ་དུ་གྱུར་ནས་ཀྱང་། །བསྟན་པ་མི་ནུབ་ཡུན་དུ་གནས་པར་ཤོག །དགེ་བ་ཅི་མཆིས་སེམས་
ཅན་དོན་དུ་བསྔོ། །འགྲོ་དྲུག་འཁོར་བའི་གནས་ནས་ཐར་གྱུར་ནས། །ཐུགས་རྗེ་ཆེན་པོའི་ཞིང་དུ་སྐྱེ་བར་
ཤོག །ཅེས་ཐུགས་རྗེ་ཆེན་པོའི་སྤྲུལ་པ་ཆོས་སྐྱོང་བའི་རྒྱལ་པོ་སྲོང་བཙན་སྒམ་པོས་སྨོན་ལམ་བཏབ།
དགེ་བའི་རྩ་བ་བསྔོས་ནས་བསྟན་པ་མི་ནུབ་པར་བྱ་བའི་དོན་དུ། དུས་ཕྱི་མ་ལ་ཐུགས་རྗེ་ཆེན་པོའི་བསྟན་
པ་དར་བར་དགོངས་ནས། ར་ས་འཕྲུལ་སྣང་གི་གློ་འབུར་དུ་ཐུགས་རྗེ་ཆེན་པོ་ལྷ་ལྔ་མའི་ལྷ་ཁང་གི་རྟ
མགྲིན་ཞབས་གཡས་པའི་འོག་ཏུ་གཏེར་དུ་སྦས་པའོ། །ཐུགས་རྗེ་ཆེན་པོ་ནོར་བུའི་རྒྱན་གྱི་བཤད་འགྲེལ་
ཆེན་མོ་སློབ་དཔོན་གྲུབ་ཐོབ་དངོས་གྲུབ་ཀྱིས་གཏེར་ནས་བཏོན་པའོ།། །།
- 547 -



༄༅ ། ། མ་ཎི་བཀའ་འབུམ། (སྟོད་ཆ། སྨད་ཆ།)
མཛད་པ་པོ།
རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དཔེ་སྐྲུན་ཚན་པ།
ཆོས་རྒྱལ་སྲོང་བཙན་སྒམ་པོ་སོགས།
རྡོ་སྦིས་ཚེ་རིང་རྡོ་རྗེ།
སྐུལ་ཚེ།
བོད་ལྗོངས་མི་དམངས་དཔེ་སྐྲུན་ཁང་།
(ལྷ་ས་གླིང་སྐོར་བྱང་ལམ་སྒོ་ཨང་20པ)
ལྷ་ས་གྲོང་ཁྱེར་མིང་ཤིན་པར་འདེབས་ཚད་ཡོད་ཀུང་སི།
787X 1092
1/16
64. 75
པར་འདེབས་ཚན་པ།
དེབ་ཚད།
པར་ཤོག
ཡིག་གྲངས།
པར་གཞི།
པད་ཐེངས།
ཁྲི་82
2011ལོའི་ཟླ་1པོར་པར་གཞི་1བསྒྲིགས།
2013ལོའི་ཟླ་1པོར་པར་ཐེངས་2བཏབ།
3,001 -8,000
པར་གྲངས།
དཔེ་དེབ་ཨང་གྲངས།
རིན་གོང་སྒོར།
ISBN978 – 7 – 223 - 03011 - 3
10S. 00 (སྟོད་སྨད།)
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



XCR
责任编辑:道:才让多木
装帧设计:格水
ISBN 978-7-23-93011-3
9787325"030 112">
定价:108.100元 | 下卷)
